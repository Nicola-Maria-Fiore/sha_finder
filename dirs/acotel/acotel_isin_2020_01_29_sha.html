/strong>
</p>
<p align="center">
               *      *       *
    </p>
<p>
      Con riferimento all’Accordo di Investimento sottoscritto in data 28 dicembre 2007, si comunica che la Clama S.r.l., anche per conto della Macla S.r.l. (ex Clama S.A.), ha esercitato la facoltà di recesso prevista dal predetto Accordo e pertanto le pattuizioni di natura parasociale, divenute efficaci in data 18 aprile 2008, intercorse tra Clama S.r.l., Clama S.A. ed Intesa
      Sanpaolo S.p.A. aventi ad oggetto l’esercizio del diritto di voto in occasione della nomina degli amministratori dell’Acotel Group S.p.A. e determinati limiti al trasferimento delle azioni dell’Acotel Group S.p.A. di proprietà di Clama S.r.l. e di Macla S.r.l., perderanno di efficacia a decorrere dal 18 aprile 2014, termine del periodo di rinnovo triennale attualmente
      in corso.<br/>
</p>
<p>
      19 ottobre 2013
    </p>
<hr/>
<p>
       <span id="_ConsobPubblicazioni_WAR_consobpubblicazioni_INSTANCE_MX5G5vF1agLh_:applicazione:defaultContent"><strong>Informazioni essenziali ai sensi dell’articolo 122 del D. Lgs. 24 febbraio 1998 n. 58 (il "TUF") e dell’art. 130 del regolamento di cui alla delibera CONSOB n. 11971/1999 (il "Regolamento Emittenti") e successive modifiche e
      integrazioni.</strong></span>
</p>
<p align="center">
<strong>Acotel Group S.p.A.</strong>
</p>
<p align="justify">
<strong>Ai sensi dell’articolo 122 del TUF e dell’articolo 130 del Regolamento Emittenti si rende noto quanto segue.</strong>
</p>
<p align="justify">
<u><strong>Premessa</strong></u>
</p>
<p align="justify">
      In data 24 gennaio 2020, Acotel Group S.p.A. ("<strong>Acotel</strong>" o la "<strong>Società</strong>"), PSC PARTECIPAZIONI S.p.A. (l’"<strong>Investitore</strong>"), CLAMA S.r.l. ("<strong>Clama</strong>") e MACLA S.r.l. ("<strong>Macla</strong>" e, congiuntamente a Clama, i "<strong>Soci Fondatori</strong>" e, insieme
      alla Società e all’Investitore, le "<strong>Parti</strong>") hanno sottoscritto un <i>memorandum of understanding</i> di natura vincolante (il "<strong>MoU</strong>") avente ad oggetto un’operazione straordinaria di rafforzamento economico-patrimoniale di Acotel (l’"<strong>Operazione</strong>"), che prevede, in particolare, <i>(i)</i> un
      aumento di capitale sociale di Acotel a pagamento, in via inscindibile, con esclusione del diritto di opzione ai sensi dell’art. 2441, commi 4, primo periodo, e 6 c.c., da liberare mediante conferimento (l’"<strong>Aumento di Capitale in Nat</strong> ura") in Acotel di partecipazioni azionarie rappresentative dell’intero capitale sociale di Gruppo PSC S.p.A.
      attualmente detenute dall’Investitore, Fincantieri S.p.A. ("<strong>Fincantieri</strong>") e SIMEST S.p.A. ("<strong>SIMEST</strong>"); e <i>(ii)</i> un aumento di capitale sociale di Acotel a pagamento, in via scindibile, con esclusione del diritto di opzione ai sensi dell’articolo 2441, commi 5 e 6 c.c. da riservare in sottoscrizione all’Investitore
      (il "<strong>Secondo Aumento di Capitale</strong>" e, congiuntamente con l’Aumento di Capitale in Natura, gli "<strong>Aumenti di Capitale</strong>").
    </p>
<p align="justify">
      Il MoU contiene, <i>inter alia</i>, talune pattuizioni parasociali rilevanti ai sensi e per gli effetti dell’articolo 122, primo comma del TUF (le "Pattuizioni Parasociali").
    </p>
<p>
      Si precisa che il MoU prevede che le Parti (insieme a Fincantieri e SIMEST), al verificarsi di talune condizioni entro il termine di scadenza del periodo di esclusiva (<i>i.e</i>., 21 febbraio 2020), sottoscrivano un accordo definitivo avente ad oggetto l’Operazione. Tra le condizioni alla sottoscrizione dell’accordo definitivo è previsto che Fincantieri e SIMEST
      sottoscrivano il MoU o, comunque, approvino le operazioni di cui al MoU, rinunziando a qualunque diritto di natura statutaria e/o parasociale che renda impossibile o eccessivamente onerosa per l’Investitore l’esecuzione dell’Aumento di Capitale in Natura.
    </p>
<p>
<strong>A) SOCIETA’ I CUI STRUMENTI FINANZIARI SONO OGGETTO DELLE PATTUIZIONI PARASOCIALI</strong>
</p>
<p>
<strong>Acotel Group S.p.A.</strong>, con sede legale in Roma, Via della Valle dei Fontanili, 29/37, capitale sociale Euro 1.298.105,90 i.v., suddiviso in n. 4.992.715 azioni, Partita IVA, Codice Fiscale e numero di iscrizione al Registro delle Imprese di Roma 06075181005, le cui azioni sono quotate sul Mercato Telematico Azionario organizzato e gestito da Borsa Italiana S.p.A.
    </p>
<p>
<strong>B) AZIONI COMPLESSIVE OGGETTO DELLE PATTUIZIONI PARASOCIALI</strong>
</p>
<p align="justify">
      Le azioni della Società oggetto delle Pattuizioni Parasociali contenute nel MoU sono:
    </p>
<div style="MARGIN-LEFT: 4em">
<p align="justify">
        tutte le n. 894.500 azioni detenute da Macla alla data di sottoscrizione del MoU, che rappresentano circa il 17,92% del capitale sociale ordinario e votante di Acotel, e
      </p>
<p align="justify">
        tutte le n. 2.132.748 azioni detenute da Clama alla data di sottoscrizione del MoU, che rappresentano circa il 42,72% del capitale sociale ordinario e votante di Acotel.
      </p>
</div>
<p align="justify">
      Alla data della presente comunicazione, l’Investitore non detiene azioni della Società; pertanto, le azioni detenute dai Soci Fondatori rappresentano il 100% delle azioni conferite alle Pattuizioni Parasociali contenute nel MoU.
    </p>
<p>
      Gli Aumenti di Capitale, ove approvati ed eseguiti, determineranno l’acquisto del controllo della Società da parte dell’Investitore che supererebbe altresì le soglie rilevanti a fini dell’obbligo di lanciare un’offerta pubblica di acquisto totalitaria su Acotel, ai sensi dell’art. 106, comma 1, del TUF; tuttavia, poiché l’Operazione è
      condizionata alla circostanza che non sorga in capo all’Investitore, Fincantieri, SIMEST e/o PSC alcun obbligo di offerta pubblica di acquisto (OPA), le delibere dell’assemblea straordinaria che approverà gli Aumenti di Capitale dovranno essere adottate senza il voto contrario della maggioranza dei soci presenti in assemblea, diversi dal socio che acquista la partecipazione
      superiore alla soglia rilevante e dal socio o dai soci che detengono, anche di concerto tra loro, la partecipazione di maggioranza anche relativa purché superiore al 10 per cento (c.d. <i>whitewash</i>), ai sensi e per gli effetti di cui all’art. 49, comma 1, lett. b), n. 3), del Regolamento Emittenti.
    </p>
<p>
<strong>C) SOGGETTI ADERENTI ALLE PATTUIZIONI PARASOCIALI</strong>
</p>
<p align="justify">
      Gli aderenti alle Pattuizioni Parasociali contenute nel MoU sono:
    </p>
<div style="MARGIN-LEFT: 6em">
<p>
<strong>Acotel Group S.p.A.</strong>, con sede legale in Roma, Via della Valle dei Fontanili, 29/37, capitale sociale Euro 1.298.105,90 i.v., suddiviso in n. 4.992.715 azioni, Partita IVA, Codice Fiscale e numero di iscrizione al Registro delle Imprese di Roma 06075181005, con azioni quotate sul Mercato Telematico Azionario organizzato e gestito da Borsa Italiana S.p.A.;<strong>PSC
        PARTECIPAZIONI S.p.A.</strong>, con sede legale in Roma, Viale Luigi Schiavonetti 270/F, capitale sociale Euro 8.200.000, Partita IVA, Codice Fiscale e numero di iscrizione al Registro delle Imprese di Roma 13119681008, REA RM-1426397;<strong>CLAMA S.r.l.</strong>, con sede legale in Roma, Via Valle dei Fontanili 29, capitale sociale Euro 15.600,00, Partita IVA, Codice Fiscale e numero di
        iscrizione al Registro delle Imprese di Roma 05805951000; e <strong>MACLA S.r.l.</strong>, con sede legale in Roma, Via Valle dei Fontanili 29/37, capitale sociale Euro 32.000,00, Partita IVA, Codice Fiscale e numero di iscrizione al Registro delle Imprese di Roma 12145201005.
      </p>
</div>
<p>
<strong>D) CONTROLLO</strong>
</p>
<p>
      Alla data della presente comunicazione, Clama esercita il controllo di fatto su Acotel.
    </p>
<p>
      Alla data di esecuzione degli Aumenti di Capitale, l’Investitore acquisirà il controllo di diritto su Acotel ai sensi e per gli effetti degli artt. 2359 c.c. e 93 del TUF.
    </p>
<p>
<strong>E) CONTENUTO DELLE PATTUIZIONI PARASOCIALI</strong>
</p>
<p align="justify">
      Il MoU prevede, <i>inter alia</i>, che alla data di esecuzione degli Aumenti di Capitale, in aggiunta a ogni altra azione che deve essere compiuta e/o documento che deve essere firmato secondo quanto negoziato e definito nell’accordo definitivo, subordinatamente al verificarsi di talune condizioni sospensive:
    </p>
<div style="MARGIN-LEFT: 2em">
<p align="justify">
        l’Assemblea straordinaria di Acotel deliberi sugli Aumenti di Capitale, con le maggioranze previste dall’art. 49, comma 1, lett. b) n. 3, del Regolamento Emittenti (c.d., <i>whitewash</i>);
      </p>
<p align="justify">
<a id="_Ref22928047" name="_Ref22928047">previa integrazione da parte dell’assemblea, in sede ordinaria, del Consiglio di Amministrazione mediante nomina dell’amministratore già cooptato in data 15 maggio 2019, Dott.ssa Maricla Pennesi, i Soci Fondatori dovranno fare in modo che il Presidente e Amministratore Delegato Claudio Carnevale e l’Amministratore Margherita
        Argenziano si dimettano dalla propria carica con efficacia dalla data in cui il Consiglio di Amministrazione di Acotel procederà a effettuare - nei termini di legge - le verifiche di cui all’art. 2343-<i>quater</i> c.c. e i rimanenti membri del Consiglio di Amministrazione si dimettano con efficacia dalla data dell’assemblea ordinaria degli azionisti di Acotel che
        sarà tenuta nei 45 giorni successivi alla riunione del Consiglio di Amministrazione di Acotel che procederà a effettuare le verifiche di cui all’art. 2343-<i>quater</i> c.c.;</a>
</p>
<p align="justify">
        i Soci Fondatori dovranno fare in modo che il Consiglio di Amministrazione della Società (i) nomini, ai sensi dell’Articolo 2386, comma 1 c.c., 2 soggetti designati dall’Investitore in sostituzione del Presidente e Amministratore Delegato Claudio Carnevale e dell’Amministratore Margherita Argenziano e (ii) convochi l’assemblea ordinaria degli azionisti di
        Acotel per la nomina del nuovo Consiglio di Amministrazione; e
      </p>
<p align="justify">
        l’Investitore, Fincantieri e SIMEST consegneranno ai Soci Fondatori una lettera mediante la quale si impegnano a (i) non promuovere alcuna azione di responsabilità e/o risarcitoria nei confronti degli amministratori dimissionari in relazione a tutto quanto posto in essere nell’espletamento del loro mandato e dell’ufficio ricoperto sino alla data di efficacia delle
        dimissioni, fatti salvi i casi di dolo e colpa grave, (ii) esprimere, comunque, voto contrario rispetto a qualsiasi proposta di azione di responsabilità e/o risarcitoria nei confronti degli amministratori dimissionari e (iii) tenere indenni e manlevati i predetti membri uscenti del Consiglio di Amministrazione in relazione a qualunque danno, somma, risarcimento, costo e/o spesa che
        dovesse essere richiesto agli stessi, anche dalla Società, quale conseguenza della violazione da parte dell’Investitore dei relativi impegni di cui ai punti (i) e (ii) che precedono.
      </p>
</div>
<p>
<strong>F) SOTTOSCRIZIONE E DURATA DELLE PATTUIZIONI PARASOCIALI E RECESSO</strong>
</p>
<p>
      Il MoU è stato sottoscritto in data 24 gennaio 2020.
    </p>
<p align="justify">
      Il MoU è efficace a decorrere dalla data della sua sottoscrizione e non prevede un termine di durata. Le Pattuizioni Parasociali contenute nel MoU e oggetto della presente comunicazione cesseranno tuttavia:
    </p>
<p align="justify">
      (i) con il termine del periodo di esclusiva (<i>i.e</i>. 21 febbraio 2020) laddove una o più delle condizioni cui è subordinata la sottoscrizione dell’accordo definitivo – prevista entro il 28 febbraio 2020 – non si dovessero verificare (ove non rinunciate dalla parte che ne abbia diritto); o, ove non si dovesse verificare l’ipotesi di cui al presente punto
      (i),
    </p>
<p>
      (ii) con la sottoscrizione dell’accordo definitivo, che conterrà pattuizioni parasociali della medesima natura.
    </p>
<p>
<strong>G) PUBBLICAZIONE DELL’ESTRATTO E UFFICIO DEL REGISTRO DELLE IMPRESE</strong>
</p>
<p align="justify">
      Ai sensi dell’articolo 122, comma 1, lettera b), del TUF, l’estratto delle Pattuizioni Parasociali contenute nel MoU è stato pubblicato sul quotidiano "<strong>Milano Finanza</strong>" in data 29 gennaio 2020.
    </p>
<p align="justify">
      Copia del Patto è stata depositata presso l’Ufficio del Registro delle Imprese di Roma in data 29 gennaio 2020.
    </p>
<p align="justify">
      29 gennaio 2020
    </p>
<p align="justify" id="yui_patched_v3_11_0_2_1583138404955_28">
<strong>[AA.5.20.1]