/b>
</p>
<hr/>
<p align="center">
       <strong>ACOTEL GROUP S.P.A.</strong>
</p>
<p>
      Ai sensi dell’articolo 122 del Decreto Legislativo 24 febbraio 1998 n. 58, come successivamente modificato e integrato ("<b>TUF</b>") e degli articoli 129 e seguenti del regolamento emittenti approvato con delibera CONSOB del 19 maggio 1999 e successive modifiche ed integrazioni ("<b>Regolamento</b>"), si rende noto che in data 28 dicembre 2007, Clama S.r.l., Clama
      S.A., Acotel Group S.p.A. ("<b>Acotel</b>") ed Intesa Sanpaolo S.p.A. ("<b>ISP</b>") hanno sottoscritto un "Accordo di Investimento" ("<b>Accordo</b>") contenente, tra l’altro, pattuizioni di natura parasociale rilevanti ai sensi dell’articolo 122 del TUF ("<b>Pattuizioni Parasociali</b>") aventi ad oggetto <b>(i)</b>
      l’esercizio del diritto di voto spettante a Clama S.r.l., Clama S.A. e ISP in Acotel; e <b>(ii)</b> determinati limiti al trasferimento delle azioni rappresentative del capitale sociale di Acotel di proprietà di Clama S.r.l. e di Clama S.A. L’Accordo, inoltre, prevede il trasferimento a ISP da parte di Acotel di n. 198.075 azioni proprie rappresentative del 4,75% del
      capitale sociale di quest’ultima ("<b>Azioni Proprie</b>") o di diverso numero di Azioni Proprie che in ogni caso non rappresenterà una partecipazione pari o superiore al 5% del capitale sociale di Acotel. L’efficacia delle sopradette pattuizioni è sospensivamente condizionata al verificarsi degli eventi e al compimento delle attività
      ("<b>Condizioni Sospensive</b>") descritti nel par. E.2. che segue.
    </p>
<p>
<b>A. Società i cui strumenti finanziari sono oggetto dell’Accordo</b>
</p>
<p>
      Acotel Group S.p.A., società di diritto italiano quotata al Mercato Telematico Azionario gestito da Borsa Italiana S.p.A., con sede in Roma, via della Valle dei Fontanili, 29/37, iscritta presso il Registro delle Imprese di Roma al numero 06075181005, C.F. 06075181005.
    </p>
<p>
<b>B. Soggetti aderenti alle Pattuizioni Parasociali</b>
</p>
<p>
      I soggetti aderenti alle Pattuizioni Parasociali ("<b>Aderenti</b>" e, ciascun soggetto, un "<b>Aderente</b>") sono:
    </p>
<ul>
<li>
<b>Clama S.r.l.</b>, società di diritto italiano con sede in Roma, via della Valle dei Fontanili, 29, iscritta presso il Registro delle Imprese di Roma al numero 05805951000; <b></b>
</li>
<li>
<b>Clama S.A.</b>, società di diritto lussemburghese con sede in Lussemburgo, 8 boulevard Royal, L-2449 Gran Ducato del Lussemburgo; e <b></b>
</li>
<li>
<b>Intesa Sanpaolo S.p.A.</b>, società di diritto italiano capogruppo del gruppo Bancario Intesa Sanpaolo, quotata al Mercato Telematico Azionario gestito da Borsa Italiana S.p.A., con sede in Torino, alla Piazza San Carlo, 156, iscritta presso il Registro delle Imprese di Torino al numero 00799960158.
      </li>
</ul>
<p>
<b>C. Azioni oggetto delle Pattuizioni Parasociali</b>
</p>
<p>
      Le indicazioni richieste ai sensi dell’articolo 130, comma 1, lettere b) e c), del Regolamento e relative alle azioni oggetto delle Pattuizioni Parasociali (le "<b>Azioni Sindacate</b>") sono indicate nella tabella che segue:
    </p>
<center>
<table border="1" cellpadding="2" cellspacing="0" width="100%">
<tbody>
<tr>
<td bgcolor="#c0c0c0" valign="center" width="30%">
<b>Socio</b>
</td>
<td bgcolor="#c0c0c0" valign="center" width="28%">
<b></b>
<p align="center">
<b>Numero di Azioni Sindacate</b>
</p>
</td>
<td bgcolor="#c0c0c0" valign="center" width="21%">
<b></b>
<p>
<b>% rispetto al numero totale delle azioni rappresentative del capitale sociale di Acotel</b>
</p>
</td>
<td bgcolor="#c0c0c0" valign="center" width="21%">
<b></b>
<p>
<b>% rispetto al numero totale delle Azioni Sindacate</b>
</p>
</td>
</tr>
<tr>
<td valign="center" width="30%">
              Clama S.r.l.
            </td>
<td valign="center" width="28%">
<p align="center">
                1.727.915
              </p>
</td>
<td valign="center" width="21%">
<p align="center">
                41,44%
              </p>
</td>
<td valign="center" width="21%">
<p align="center">
                66,69%
              </p>
</td>
</tr>
<tr>
<td valign="center" width="30%">
              Clama S.A.
            </td>
<td valign="center" width="28%">
<p align="center">
                664.980
              </p>
</td>
<td valign="center" width="21%">
<p align="center">
                15,95%
              </p>
</td>
<td valign="center" width="21%">
<p align="center">
                25,67%
              </p>
</td>
</tr>
<tr>
<td valign="center" width="30%">
              ISP
            </td>
<td valign="center" width="28%">
<p align="center">
                198.075*
              </p>
</td>
<td valign="center" width="21%">
<p align="center">
                4,75%
              </p>
</td>
<td valign="center" width="21%">
<p align="center">
                7,64%
              </p>
</td>
</tr>
<tr>
<td valign="center" width="30%">
<b>Totale</b>
</td>
<td valign="center" width="28%">
<b></b>
<p align="center">
<b>2.590.970</b>
</p>
</td>
<td valign="center" width="21%">
<b></b>
<p align="center">
<b>62,14%</b>
</p>
</td>
<td valign="center" width="21%">
<b></b>
<p align="center">
<b>100%</b>
</p>
</td>
</tr>
</tbody>
</table>
</center>
<p>
      *Alla data odierna ISP non è proprietaria di alcuna Azione Sindacata. ISP diventerà proprietaria, alla data in cui troveranno esecuzione le più ampie operazioni previste nell’Accordo in seguito all’avveramento delle Condizioni Sospensive ("<b>Data di Esecuzione</b>"), di n. 198.075 Azioni Sindacate o comunque di un diverso numero di Azioni Sindacate che
      in nessun caso sarà pari o superiore al 5% del capitale sociale di Acotel.
    </p>
<p>
<b>D. Organi del Patto</b>
</p>
<p>
      Non sono previsti organi per la gestione delle Pattuizioni Parasociali.
    </p>
<p>
<b>E. Contenuto delle Pattuizioni Parasociali</b>
</p>
<p>
<u>1. Data di sottoscrizione</u>
</p>
<p>
      L’Accordo (unitamente alle Pattuizioni Parasociali in esso contenute) è stato sottoscritto in data 28 dicembre 2007.
    </p>
<p>
<u>2. Efficacia delle Pattuizioni Parasociali</u>
</p>
<p>
      L’efficacia delle Pattuizioni Parasociali è sospensivamente condizionata all’avveramento, entro e non oltre la data del 31 marzo 2008, delle Condizioni Sospensive che seguono:
    </p>
<ul>
<li>
        ottenimento delle autorizzazioni, se necessarie, da parte delle competenti autorità al perfezionamento delle operazioni previste nell’Accordo;
      </li>
<li>
        stipulazione tra Noverca S.r.l. (società controllata da Acotel) e un primario operatore di telefonia mobile nazionale di un contratto commerciale che permetta a Noverca Italia S.r.l. (società che sarà costituita da Noverca S.r.l. e ISP alla Data di Esecuzione) di divenire operatore mobile virtuale;
      </li>
<li>
        completamento dell’attività peritale relativa alla determinazione del valore economico del diritto esclusivo di sfruttamento del "Business Noverca" nel mercato italiano.
      </li>
</ul>
<p>
<u>3. Oggetto delle Pattuizioni Parasociali</u>
</p>
<p>
      Le Pattuizioni Parasociali regolano:
    </p>
<p>
      (i) l’impegno di Clama S.r.l. e Clama S.A. a fare in modo che, nel contesto delle più ampie operazioni da compiersi ai sensi dell’Accordo alla Data di Esecuzione, un soggetto, previamente designato da ISP e rispetto al quale Clama S.r.l. e Clama S.A. abbiano manifestato il rispettivo gradimento che potrà essere negato solo nel caso in cui tale soggetto non sia un
      lavoratore dipendente di ISP e ricopra incarichi amministrativi, dirigenziali o di consulenza stabile in società terze concorrenti di Acotel, assuma la carica di consigliere di amministrazione di Acotel;
    </p>
<p>
      (ii) l’impegno di Clama S.r.l. e Clama S.A. a fare in modo che, durante il periodo intercorrente tra la sottoscrizione dell’Accordo e la Data di Esecuzione, Acotel non compia "Operazioni Societarie" quali fusioni, incorporazioni, riclassificazioni o ristrutturazioni societarie, conferimenti, frazionamenti del capitale, scissioni, trasformazioni, capitalizzazioni o
      ri-capitalizzazioni, riduzioni del capitale, <i>spin off</i>, acquisizioni di partecipazioni, distribuzione di dividendi, raggruppamento di azioni, creazione di classi aggiuntive di azioni o altre operazioni societarie di simile natura o eventi attinenti ad Acotel e/o al suo capitale che abbiano per effetto, e che comunque determinino <b>(a)</b> il cambiamento, la conversione, o il
      concambio delle azioni Acotel (ivi incluse le Azioni Proprie) esistenti alla data in cui l’Operazione Societaria abbia luogo, in, per o con un differente numero, tipo o categoria di titoli e/o altri strumenti partecipativi del capitale della stessa Acotel o di altra società, e/o <b>(b)</b> un aumento o una riduzione delle Azioni Proprie per effetto del/lla quale la percentuale di
      capitale sociale di Acotel rappresentata dalle Azioni Proprie risulti, per effetto dell’aumento, pari o superiore al 5% (cinque percento) e, per effetto della riduzione, inferiore al 4% (quattro percento);
    </p>
<p>
      (iii) l’impegno di Clama S.r.l. e Clama S.A. a mantenere il "Controllo" di Acotel dove per "Controllo" si intende quello definito ai sensi dell’articolo 93 del TUF;
    </p>
<p>
      (iv) l’impegno degli Aderenti, valido ed efficace qualora successivamente alla Data di Esecuzione si renda necessario, per qualsiasi ragione, sostituire, rinnovare o modificare la composizione del consiglio di amministrazione di Acotel, a <b>(a)</b> votare affinché detto consiglio sia composto da 9 membri; <b>(b)</b> presentare una lista comune ("<b>Lista Comune</b>") e
      votare esclusivamente per tale lista; e <b>(c)</b> designare e identificare, all’interno della lista comune, i candidati in maniera tale per cui (<u>x</u>) i primi 7 candidati, di cui il 1° destinato ad assumere le funzioni di presidente del consiglio di amministrazione di Acotel e il 6° e il 7° dotati dei requisiti di indipendenza richiesti dalla legge, siano
      espressione congiunta di Clama S.A. e Clama S.r.l., (<u>y</u>) l’8° candidato sia espressione di ISP e (<u>z</u>) il 9° candidato sia espressione congiunta di Clama S.A. e Clama S.r.l.. Resta inteso che, qualora siano state presentate più di una lista e la Lista Comune abbia ottenuto il maggior numero di voti, il 9° (nono) amministratore, che, in base ai meccanismi
      di voto di cui allo statuto di Acotel, non possa essere tratto dalla Lista Comune, sarà nominato con le modalità indicate in statuto (<i>i.e.</i>, nell’ambito della lista di minoranza che abbia ottenuto il maggior numero di voti).
    </p>
<p>
      Qualora, per qualsiasi ragione, non sia possibile procedere alla nomina degli amministratori a mezzo del meccanismo di voto di lista, gli Aderenti voteranno nell’assemblea generale dei soci di Acotel affinché il consiglio di amministrazione sia composto come segue:
    </p>
<p>
      - 8 amministratori, di cui 1 con funzioni di presidente del consiglio di amministrazione di Acotel e 2 indipendenti, nominati su designazione congiunta di Clama S.A. e Clama S.r.l.;
    </p>
<p>
      - 1 amministratore, nominato su designazione di ISP.
    </p>
<p>
      In aggiunta a quanto sopra stabilito, gli Aderenti faranno tutto quanto in loro potere affinché, qualora un amministratore designato da un Aderente (o da più Aderenti congiuntamente) sia eletto e, successivamente, si dimetta, o altrimenti cessi dalla carica, il nuovo amministratore sia designato dall’Aderente (o dagli Aderenti congiuntamente) che aveva(no) designato
      l’amministratore uscente.
    </p>
<p>
      Qualora ISP riduca, per qualsiasi ragione, la propria partecipazione al capitale sociale di Acotel al di sotto del 2%, gli obblighi di cui ai punti (iii) e (iv) che precedono cesseranno di avere efficacia.
    </p>
<p>
<u>4. Tipo di patto oggetto delle Pattuizioni Parasociali</u>
</p>
<p>
      Le Pattuizioni Parasociali hanno ad oggetto patti di cui all’articolo 122, comma 5, lettere a) e b), del TUF.
    </p>
<p>
<u>5. Patto relativo a Clama S.r.l.</u>
</p>
<p>
      In data 28 dicembre 2007, con pattuizione separata occorsa tra Intesa Sanpaolo S.p.A. e l’Ing. Claudio Carnevale, quest’ultimo si è impegnato, tra l’altro, a fare in modo che l’assetto partecipativo di Clama S.r.l., società controllante di Acotel, <b></b>rimanga immutato fatta salva l’eventuale fusione della stessa Clama S.r.l. con Clama S.A. e a
      condizione che, all’esito di detta fusione, le partecipazioni nella società da questa risultante siano di proprietà dell’Ing. Carnevale, di sua moglie e dei suoi figli proporzionalmente all’attuale assetto proprietario di Clama S.r.l. o comunque spettanti in maggioranza allo stesso Ing. Carnevale.
    </p>
<p>
<u>6. Durata delle pattuizioni</u>
</p>
<p>
      Le pattuizioni sopra descritte avranno una durata massima di 3 anni a partire dalla Data di Esecuzione ("<b>Periodo Triennale</b>").
    </p>
<p>
      Le Pattuizioni Parasociali di cui ai paragrafi (iii) e (iv) del punto 3 che precede, nel caso in cui la relativa efficacia non sia cessata prima, o alla scadenza, del Periodo Triennale, saranno automaticamente rinnovate per ulteriori periodi, ciascuno della durata di 3 anni a partire dalla scadenza del precedente, salvo che uno degli Aderenti non receda con preavviso di almeno 180
      (centottanta) giorni anteriori alla scadenza del periodo di 3 anni applicabile.
    </p>
<p>
<u>7. Clausola compromissoria</u>
</p>
<p>
      Qualsiasi controversia che dovesse insorgere fra gli Aderenti in relazione alle Pattuizioni Parasociali sarà risolta mediante arbitrato rituale secondo diritto. Il Tribunale Arbitrale sarà composto, indipendentemente dal numero delle parti tra cui la controversia è sorta, da un arbitro unico, nominato di comune accordo tra le suddette parti o, in mancanza di accordo, dal
      Presidente del Tribunale di Firenze.
    </p>
<p>
<b>F. Controllo</b>
</p>
<p>
      Le Pattuizioni Parasociali non determinano il cambio di controllo (definito in conformità all’articolo 93 del TUF) di Acotel che rimane in capo a Clama S.r.l..
    </p>
<p>
<b>G. Registro delle imprese</b>
</p>
<p>
      Copia delle Pattuizioni Parasociali sarà depositata presso l’ufficio del registro delle imprese di Roma nei termini previsti dall’Articolo 122 del TUF.
    </p>
<p>
<b>H. Clausole penali</b>
</p>
<p>
      Le Pattuizioni Parasociali non contengono clausole penali.
    </p>
<p>
<b>I. Soggetto presso il quale gli strumenti finanziari sono depositati</b>
</p>
<p>
      L’Accordo non contiene obblighi di deposito delle Azioni Sindacate.
    </p>
<p>
      5 gennaio 2008
    </p>
<p align="left">
<b>[AA.4.08.1]