<html>
<head>
<title>
      SANPAOLO IMI SPA - Estratto dei patti parasociali
    </title>
<meta content="stp" name="subjectList"/>
<meta content="147429" name="linkid"/>
<meta content="SANPAOLO IMI SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="SAN PAOLO IMI SPA " name="societa"/>
<meta content="stpatti" name="ss_table"/>
<meta content="2007-01-08" name="date"/>
<meta content="stpatti" name="tipo"/>
<meta content="N;matola;1169485848505" name="synchro"/>
<meta content="93767" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<strong> SAN PAOLO IMI S.P.A.</strong>
</p>
<p align="left">
      Si rende noto che in data 23 aprile 1997 sono stati stipulati dalla Gruppo Bancario San Paolo S.p.A. (il "Venditore") contratti di compravendita di azioni ordinarie dell'Istituto Bancario San Paolo di Torino S.p.A. (la "Banca") con i soggetti acquirenti sottoindicati (gli "Acquirenti") che hanno dichiarato di non agire nell'acquisto di concerto con
      altri soggetti e di non partecipare, né direttamente né per interposta persona, tramite fiduciari o tramite società da sé direttamente od indirettamente controllate o tramite suoi controllanti, intendendosi per controllo quanto previsto dall'art. 23 D.lgs. 1 settembre 1993, n. 385, a patti ed accordi, con chiunque ed in qualsiasi forma conclusi, neppure a termine che
      comportino limitazioni del diritto di voto, obblighi o facoltà di preventiva consultazione, obblighi circa il trasferimento o l'acquisto di azioni della Banca, obblighi finalizzati a dare unità di indirizzo alla gestione sociale della stessa.
    </p>
<p align="left">
      I contratti di compravendita sono stati sottoscritti per accettazione dalla Compagnia di San Paolo.
    </p>
<p align="left">
      A seguito dell'esecuzione dei contratti di compravendita, il Venditore - totalitariamente controllato dalla Compagnia di San Paolo - ridurrà la propria quota partecipativa nella Banca dall'attuale 65,6% al 46,6% circa.
    </p>
<div align="left">
<center>
<table border="1" cellpadding="0" cellspacing="0" class="basicTable">
<tr>
<td class="basicTD" width="239">
              Banca Monte dei Paschi di Siena
            </td>
<td class="basicTD" width="159">
              24.479.786
            </td>
<td class="basicTD" width="132">
              3%
            </td>
<td class="basicTD" width="162">
              24.487.786
            </td>
<td class="basicTD" width="133">
                3%
            </td>
</tr>
<tr>
<td class="basicTD" width="239">
              Kredietbank NV (4)
            </td>
<td class="basicTD" width="159">
              16.319.857
            </td>
<td class="basicTD" width="132">
              2%
            </td>
<td class="basicTD" width="162">
              16.319.857
            </td>
<td class="basicTD" width="133">
               2%
            </td>
</tr>
</table>
</center>
<center>
<ol>
<li>
<div align="left">
              di cui: IFI - Istituto Finanziario Industriale SpA n. 16.300.000 (2%) e IFIL - Finanziaria di Partecipazioni SpA n. 24.499.643 (3%)<br/>
<br/>
</div>
</li>
<li>
<div align="left">
              E' previsto che l'IMI acquisisca un'ulteriore quota che le permetta di detenere complessivamente un numero di azioni pari al 5%<br/>
<br/>
</div>
</li>
<li>
<div align="left">
              Il Santander si è impegnato a non esercitare i propri diritti di voto sulle azioni eccedenti il 5%<br/>
<br/>
</div>
</li>
<li>
<div align="left">
              Il contratto con Kredietbank NV è risolutivamente condizionato alla approvazione da parte della Compagnia di San Paolo, che potrà intervenire entro il 15 luglio 1997.
            </div>
</li>
</ol>
</center>
<p align="left">
        Il trasferimento delle azioni della Banca in virtù dei contratti di compravendita di cui sopra è previsto per il 19 maggio 1997. Per IMI e Banco Santander il trasferimento è previsto per il 5 maggio 1997.
      </p>
<p align="left">
        Si rende noto che i contratti di compravendita di cui sopra contengono impegni di stabilità bilaterali. Finalità degli impegni di stabilità è la creazione di una componente di azionisti di natura stabile, tra loro non collegati da alcun accordo, ciascuno dei quali non potrà detenere più del 5% del capitale azionario ordinario della Banca. La predetta
        operazione si inserisce nel più vasto progetto di privatizzazione della Banca, comprendente anche una Offerta Pubblica di Vendita di azioni sul mercato ("l'Offerta").
      </p>
<p align="left">
        In virtù di tali impegni:
      </p>
<b>1.</b>Ciascun acquirente si è impegnato nei confronti del Venditore a:<br/>
<blockquote>
        (a) non accrescere, a qualsiasi titolo e sotto qualsiasi forma, la propria partecipazione, né direttamente né indirettamente, per tramite di interposta persona, di società fiduciaria o società controllata o tramite i suoi controllanti, intendendosi per controllo quanto previsto dall'art. 23 D.lgs. 1 settembre 1993 n. 385, oltre il 5% del capitale ordinario della
        Banca e comunque non esercitare i diritti di voto, in qualsiasi forma acquisiti, oltre il suddetto limite;
        <p>
          (b) non trasferire a qualsiasi titolo, in borsa o fuori borsa, non concedere in usufrutto, non costituire in pegno né vincolare in altro modo, in tutto o in parte, le azioni salvo che a favore della sua controllante o di società controllate da sé o dalla sua controllante a norma dell'art. 2359 c.c., primo comma, punto 1). L'avente causa dovrà in tal caso
          sottoscrivere gli impegni di cui al presente contratto;
        </p>
<p>
          (c) non stipulare o comunque partecipare a patti ed accordi diversi dal presente, con chiunque e in qualsiasi forma conclusi, neppure a termine, che comportino limitazione del diritto di voto, obblighi o facoltà di preventiva consultazione, obblighi circa il trasferimento o l'acquisto di azioni della Banca, obblighi finalizzati a dare unità di indirizzo alla gestione
          sociale della stessa. Tali limitazioni riguardano tutte le azioni della Banca di cui ciascun Acquirente sia direttamente od indirettamente titolare.
        </p>
</blockquote>
<p>
        Le parti hanno espressamente convenuto che, fermo restando l'impegno a non esercitare i diritti di voto per le azioni detenute da ciascun Acquirente oltre al limite di cui al punto (a), il possesso da parte di ciascun Acquirente di un ulteriore numero di azioni inferiore al 2,5% del capitale ordinario della Banca, non rappresenta una violazione delle disposizioni di cui al contratto
        di compravendita ove tale possesso derivi (i) dall'esercizio di diritti già acquisiti al 1 gennaio 1997, (ii) da acquisti posti in essere per soddisfare esigenze legate all'operatività quale intermediario mobiliare, alla gestione di liquidità mediante investimenti e disinvestimenti di tesoreria, in relazione a diritti di garanzia acquisiti nell'esercizio
        dell'attività creditizia o per investimento delle riserve delle compagnie di assicurazione del gruppo o (iii) da obblighi assunti in qualità di partecipante al consorzio di collocamento nell'Offerta.
      </p>
<p>
<b>2.</b>Il Venditore si è impegnato nei confronti di ciascun Acquirente a:
      </p>
<blockquote>
<p>
          (a) fatte salve le esigenze di investimenti di portafoglio legati alla gestione della propria liquidità e le facoltà ed obblighi assunti in relazione all'Offerta, non accrescere, a qualsiasi titolo e sotto qualsiasi forma, la propria partecipazione, né direttamente né indirettamente, per tramite di interposta persona, di società fiduciaria o società
          controllata o tramite i suoi controllanti, intendendosi per controllo quanto previsto dall'art. 23 D.lgs. 1 settembre 1993 n. 385;
        </p>
<p>
          (b) non trasferire a qualsiasi titolo, in borsa o fuori borsa, non cedere in usufrutto, non costituire in pegno né vincolare in altro modo, in tutto o in parte, le azioni eccedenti il 5% del capitale ordinario della Banca salvo che il trasferimento sia (i) a favore dell'Ente controllante ovvero (ii) di società controllate a norma dell'art. 2359 c.c., primo comma, punto
          1). L'avente causa dovrà in tal caso sottoscrivere gli impegni di cui al presente contratto;<br/>
          e a partire da dodici mesi dal pagamento delle azioni nell'ambito dell'Offerta:<br/>
          (iii) la vendita avvenga tramite offerta al pubblico;<br/>
          (iv) la vendita avvenga tramite trattativa privata e: (a) allo stesso acquirente, società controllate o suoi controllanti intendendosi per controllo quanto previsto dall'art. 23 D.lgs. 1 settembre 1993 n. 385 non venga ceduto un numero di azioni superiori al 2% del capitale ordinario della Banca, e (b) a seguito della vendita, l'Acquirente ovvero il soggetto che ne ha il
          controllo non possegga direttamente, o indirettamente, un numero di azioni superiori al 3% del capitale ordinario della stessa;
        </p>
<p>
          (c) non trasferire a qualsiasi titolo in borsa, o fuori borsa, non cedere in usufrutto, non costituire in pegno né vincolare in altro modo numero 40.799.643 azioni della Banca (pari oggi al 5% del capitale ordinario della stessa), salvo che (i) a favore dell'Ente controllante ovvero (ii) di società controllate a norma dell'art. 2359 c.c., primo comma, punto i).
          L'avente causa dovrà in tal caso sottoscrivere gli impegni di cui al presente contratto;
        </p>
<p>
          (d) non stipulare o comunque partecipare a patti ed accordi diversi dal presente, con chiunque e in qualsiasi forma conclusi, neppure a termine, che comportino limitazione del diritto di voto, obblighi o facoltà di preventiva consultazione, obblighi circa il trasferimento o l'acquisto di azioni della Banca, obblighi finalizzati a dare unità di indirizzo alla gestione
          sociale della stessa. Tali limitazioni riguardano tutte le azioni della Banca di cui il Venditore sia direttamente o indirettamente titolare;
        </p>
<p>
          (e) proporre e votare all'assemblea della Banca che sarà convocata in prima convocazione il 30 aprile 1997 e occorrendo in seconda il 2 maggio 1997 l'aumento del numero dei componenti il Consiglio di Amministrazione della Banca dagli attuali 15 fino ad un massimo di 20 onde consentire la rappresentanza agli Acquirenti di quote uguali o superiori al 3%;
        </p>
<p>
          (f) fare tutto quanto in suo potere affinché il Consiglio di Amministrazione della Banca, come sopra allargato, nomini i componenti del nuovo Comitato Esecutivo secondo i seguenti criteri: (i) il Presidente ed il Vicepresidente in carica vengano confermati, (ii) i membri di cui al punto (i) vengano affiancati da un amministratore di indicazione di ciascun soggetto che detenga un
          numero di azioni vincolate inferiore o uguale al 5% e superiore o uguale al 3% del capitale azionario della Banca.
        </p>
</blockquote>
<p>
<b>3.</b>Il Venditore si è impegnato a non esercitare i diritti di voto inerenti alle azioni ordinarie della Banca di sua proprietà che, alla chiusura dell'Offerta, eccederanno il 5% del capitale ordinario della stessa limitatamente alle materie dell'approvazione del bilancio e della nomina degli amministratori. Tale impegno scadrà dopo l'assemblea che
        rinnoverà il Consiglio di Amministrazione della Banca in scadenza con l'approvazione del bilancio per l'esercizio che si chiude al 31 dicembre 2000.
      </p>
<p>
<b>4.</b>Il Venditore si è impegnato a proporre e votare, in occasione dell'assemblea avente ad oggetto la nomina del Consiglio di Amministrazione per il triennio 1998-2000, una lista di fino a 14 nominativi composta secondo il seguente criterio:
      </p>
<ul>
<li>
          3 amministratori, fra cui il Presidente, di indicazione del Venditore;<br/>
<br/>
</li>
<li>
          2 amministratori, di cui un Vicepresidente, di indicazione di ciascun soggetto che detenga un numero di azioni vincolate pari al 5% del capitale ordinario della Banca;<br/>
<br/>
</li>
<li>
          2 amministratori di indicazione di ciascun soggetto che detenga un numero di azioni vincolate inferiore al 5% e superiore o uguale al 3% del capitale ordinario della Banca;<br/>
<br/>
</li>
<li>
          un amministratore di indicazione di ciascun soggetto che detenga un numero di azioni vincolate inferiore al 3% e superiore o uguale al 2% del capitale ordinario della Banca.
        </li>
</ul>
<p>
        Gli acquirenti, ciascuno per parte sua, si sono impegnati a votare la lista che sarà proposta dalla Holding secondo i suddetti criteri.
      </p>
<p>
<b>5.</b>Né il Venditore né alcuno degli Acquirenti può esercitare il controllo sulla Banca in virtù degli accordi di stabilità contenuti nei contratti di compravendita azionaria.
      </p>
<p>
<b>6.</b>Fermi gli effetti della compravendita azionaria, ogni altro accordo previsto nel contratto di compravendita diviene inefficace nel caso in cui:
      </p>
<blockquote>
<p>
          (i) venga lanciata un'offerta pubblica d'acquisto o di scambio per un numero di azioni della Banca pari a quello detenuto globalmente dal Venditore o, ove questo sia inferiore al 15% del capitale ordinario della Banca, per un numero di azioni pari al 15% del capitale ordinario della stessa;
        </p>
<p>
          (ii) un soggetto, direttamente od indirettamente, o più soggetti legati da accordi fra loro, arrivi a detenere un numero di azioni pari a quello detenuto globalmente dal Venditore o, ove questo sia inferiore al 15% del capitale ordinario della Banca, un numero di azioni pari al 15% del capitale ordinario della stessa.
        </p>
</blockquote>
<ol>
<li>
          L'inadempimento degli obblighi previsti dai contratti darà diritto a richiedere una penale pari al 30% del corrispettivo che l'Acquirente ha o avrebbe dovuto pagare per il trasferimento delle Azioni.<br/>
<br/>
</li>
<li>
          Gli accordi di cui ai precedenti punti (fatta eccezione per quello di cui al precedente punto 3.) termineranno e diverranno inefficaci 15 giorni prima del giorno di prima convocazione dell'Assemblea della Banca chiamata ad approvare il bilancio per l'esercizio al 31 dicembre 2000.<br/>
<br/>
</li>
<li>
          Nel caso in cui l'Offerta non si chiuda entro il 23 dicembre 1997, gli Acquirenti, con eccezione di IMI e Banco Santander, contro restituzione del prezzo, ritrasferiranno le azioni al Venditore.
        </li>
</ol>
<p align="center">
<b>* * *</b>
</p>
<p align="left">
        La Compagnia di San Paolo si è infine impegnata a far sì che la partecipazione da essa direttamente o indirettamente detenuta nella Banca non sia superiore alla scadenza degli impegni di stabilità, alla soglia prevista dall'art. 19, comma 6, D. lgs.1 settembre 1993, n. 385, salvo che fatti straordinari non lo rendano economicamente sconveniente.
      </p>
<p align="center">
<b>* * *</b>
</p>
<p align="left">
        Si intendono superati gli accordi precedentemente intercorsi tra il Venditore, da un lato, e ciascuno di IMI e Banco Santander, dall'altro, nel contenuto pubblicato su il Sole 24 Ore, Italia Oggi e La Stampa rispettivamente in date 7 giugno 1995 e 11 giugno 1996 per l'IMI ed in data 30 giugno 1995 per il Banco Santander.
      </p>
<p>
        29 Aprile 1997
      </p>
<p>
<b>[SI.1.97.1]