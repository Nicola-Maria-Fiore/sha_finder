/b>
</p>
      ________________________ 
      <p>
<a id="(1-1)" name="(1-1)">(1)</a> Per effetto della fusione per incorporazione di Cardine Banca S.p.A. in SANPAOLO IMI S.p.A. e della conversione di azioni ordinarie in azioni privilegiate deliberata dall'assemblea degli azionisti di SANPAOLO IMI S.p.A. in data 5 marzo 2002, a decorrere dal 1 giugno 2002, data di efficacia della fusione, le n. 226.525.988 azioni indicate in capo alla
        Compagnia di San Paolo risultano suddivise in n. 108.662.399 azioni ordinarie e in n. 117.863.589 azioni privilegiate e rappresentano il 7,50% del capitale ordinario della Banca e il 12,33% del capitale totale della stessa.
      </p>
<p>
<a id="(2-1)" name="(2-1)">(2)</a> Per effetto delle operazioni descritte nella nota sub.1, le azioni indicate (tutte ordinarie) rappresentano, dal 1 giugno 2002, l'1,94% del capitale ordinario della Banca e l'1,53% del capitale totale della stessa.
      </p>
<p>
<a id="(3-1)" name="(3-1)">(3)</a> Per effetto delle operazioni descritte nella nota sub.1, le azioni indicate (tutte ordinarie) rappresentano, dal 1 giugno 2002, il 4,83% del capitale ordinario della Banca e il 3,81% del capitale totale della stessa.
      </p>
<p>
<a id="(4-1)" name="(4-1)">(4)</a> Per effetto delle operazioni descritte nella nota sub.1, le azioni indicate (tutte ordinarie) rappresentano, dal 1 giugno 2002, l' 1,79% del capitale ordinario della Banca e l' 1,41% del capitale totale della stessa.
      </p>
<p>
<a id="(5-1)" name="(5-1)">(5)</a> Per effetto delle operazioni descritte nella nota sub.1, le azioni indicate (tutte ordinarie) rappresentano, dal 1 giugno 2002, lo 0,15% del capitale ordinario della Banca e lo 0,12% del capitale totale della stessa.
      </p>
<hr/>
<p align="center">
<b><strong> SANPAOLO IMI S.P.A.</strong></b>
</p>
<p>
        Si rende noto che Sanpaolo Imi S.p.A. e IFI S.p.A. hanno perfezionato in data 5 luglio 2002 un accordo avente il seguente contenuto.
      </p>
<p>
        Con riferimento all'Accordo Quadro del 27 maggio 2002 stipulato da FIAT con Sanpaolo Imi, Banca di Roma e Banca Intesa BCI, a cui successivamente ha aderito Unicredito Italiano, viene considerato che:
      </p>
<blockquote>
<p>
          - attualmente Sanpaolo Imi partecipa al capitale di FIAT S.p.A., società controllata da IFI, con una quota prossima al 2% del capitale con diritto di voto;
        </p>
<p>
          - IFI, direttamente e attraverso la propria controllata IFIL, partecipa al capitale di Sanpaolo Imi con una quota oggi pari al 3,8% del capitale con diritto di voto;
        </p>
<p>
          - in conseguenza dell'eventuale conversione in capitale di crediti di Sanpaolo Imi verso FIAT, la quota partecipativa di Sanpaolo Imi in tale società potrebbe superare la soglia di cui all'art.121, 1 comma, D. Lgs. n.58/1998, e per effetto della partecipazione posseduta da IFI in Sanpaolo Imi ed in FIAT ciò potrebbe rendere applicabile il disposto dell'art.121, 3
          comma, D. Lgs. n.58/1998, con conseguente sospensione dei diritti di voto di Sanpaolo Imi in FIAT.
        </p>
</blockquote>
<p>
        Tutto quanto sopra considerato, Sanpaolo Imi ha rappresentato che la propria disponibilità a partecipare all'operazione volta a ridurre l'indebitamento finanziario di FIAT presuppone la completa disponibilità del voto nelle assemblee di FIAT anche dopo l'eventuale conversione di crediti prevista nell'Accordo Quadro.
      </p>
<p>
        Preso atto di quanto precede, Sanpaolo Imi e IFI hanno concordato che, in vista dell'eventuale conversione:
      </p>
<blockquote>
<p>
          1. IFI farà ogni sforzo per evitare che in futuro si possa versare nel caso di partecipazioni reciproche con le conseguenze di cui all'art. 121, D. Lgs. n.58/1998 sopra indicato;
        </p>
<p>
          2. a tal fine si esaminerà l'ipotesi di proporre alle assemblee di tutte le società interessate di autorizzare l'elevazione delle soglie dal 2% al 5%;
        </p>
<p>
          3. qualora tale elevazione non fosse ritenuta praticabile, IFI si impegna a fare quanto necessario per eliminare nei modi più appropriati, che saranno concordati con Sanpaolo Imi e che non dovranno comportare oneri economici per Sanpaolo Imi, eventuali vincoli derivanti dall'incrocio azionario e per assicurare a Sanpaolo Imi la piena disponibilità del voto nelle Assemblee
          di FIAT, per l'intera partecipazione detenuta.
        </p>
</blockquote>
<p>
        L'accordo avrà decorrenza dalla data di efficacia del contratto di finanziamento "mandatory convertible" che sarà stipulato in attuazione dell'Accordo Quadro di cui sopra. L'impegno dovrà essere adempiuto entro la data prevista per l'eventuale conversione del finanziamento in azioni FIAT S.p.A., fermo restando peraltro che IFI avrà
        facoltà di chiedere una proroga di tale termine di ulteriori 45 giorni, proroga che Sanpaolo Imi non potrà rifiutare.
      </p>
<p align="center">
<sup>* * *</sup>
</p>
<p>
        Si comunica altresì che alla data del 4 luglio 2002:
      </p>
<p>
        - la quota detenuta da Sanpaolo Imi S.p.A. tramite la propria controllata Imi Investimenti S.p.A. nel capitale sociale rappresentato da azioni ordinarie di FIAT S.p.A. è pari al 2,11% (azioni ordinarie numero 9.141.440) e pari al 1,703% del capitale sociale con diritto di voto;
      </p>
<p>
        - la quota detenuta da IFI S.p.A., direttamente e indirettamente tramite le proprie controllate, nel capitale sociale rappresentato da azioni ordinarie di Sanpaolo Imi S.p.A. è pari al 4,828% (azioni ordinarie numero 69.952.000) e pari al 3,808% del capitale sociale con diritto di voto;
      </p>
<p>
        - la quota detenuta da IFI S.p.A., direttamente e indirettamente tramite le proprie controllate, nel capitale sociale rappresentato da azioni ordinarie di FIAT S.p.A. è pari al 34,845% (azioni ordinarie numero 150.951.694) e pari al 33,929% del capitale sociale con diritto di voto (azioni ordinarie e azioni privilegiate numero 182.035.020).
      </p>
<p>
        14 luglio 2002
      </p>
<p>
<b>[</b><b>FB.2. 02.1 ]