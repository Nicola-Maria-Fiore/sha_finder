<html>
  <head>
    <title>
      GABETTI HOLDING SPA
    </title>
    <meta name="subjectList" content="stp" />
    <meta name="linkid" content="223193" />
    <meta name="Description" content="GABETTI HOLDING SPA - Estratto dei patti parasociali" />
    <meta name="ss_family" content="stpatti" />
    <meta name="SOCIETA" content="GABETTI HOLDING SPA" />
    <meta name="ss_table" content="stpatti" />
    <meta name="date" content="2011-06-29" />
    <meta name="synchro" content="N;marciano;1263814977166" />
    <meta name="codconsob" content="75631" />
  </head>
  <body>
    <p align="left">
      <b>Estratto dei patti parasociali comunicati alla Consob ai sensi dell&#39;art. 122 del d.lgs. 24.2.1998, n. 58</b>
    </p>
    <p align="center">
      <font size="+0">&#160; <b>GABETTI HOLDING S.P.A.</b></font>
    </p>
    <p>
      <font size="+0"><strong>Accordo tra La Gaiana S.p.A.,</strong> con sede in Genova,in persona del dott. Ugo Giordano <strong>e Gabetti</strong> dott. Elio,residente in Milano&#160;</font>
    </p>
    <p>
      <font size="+0"><strong>Premesso</strong></font>
    </p>
    <p>
      <font size="+0">- il dott.Elio Gabetti &#232; titolare di azioni della GABETTI HOLDING S.p.A.(con sede in Milano,VIA UGO BASSI,n.4/B);</font>
    </p>
    <p>
      <font size="+0">- LA GAIANA S.p.A.&#232; titolare di azioni della stessa GABETTI HOLDING S.p.A.;</font>
    </p>
    <p>
      <font size="+0">- i due soggetti sono sinergici nella complessiva attivit&#224; aziendale del Gruppo Gabetti.</font>
    </p>
    <p>
      <font size="+0"><strong>Si conviene</strong></font>
    </p>
    <p>
      <font size="+0">1) qualora la LA GAIANA S.p.A.intenda cedere in tutto o in parte le azioni GABETTI HOLDING S.p.A.di cui sar&#224; titolare a tale data,&#232; tenuta a concedere al dott.Elio Gabetti la prelazione,con comunicazione da inviare a mezzo raccomandata a.r.contenente:</font>
    </p>
    <p>
      <font size="+0">- il numero delle azioni che intende cedere;</font>
    </p>
    <p>
      <font size="+0">-il prezzo della cessione;</font>
    </p>
    <p>
      <font size="+0">- i tempi e le modalit&#224; di pagamento;</font>
    </p>
    <p>
      <font size="+0">- eventuali altre condizioni.</font>
    </p>
    <p>
      <font size="+0">Il beneficiario potr&#224;, per s&#233; o per soggetto da designare, esercitare la prelazione entro 60 giorni a mezzo raccomandata a.r.: il pagamento dovr&#224; avvenire non oltre 30 giorni dall &#39;esercizio della prelazione.</font>
    </p>
    <p>
      <font size="+0">In caso di non puntuale e/o integrale pagamento del prezzo,si risolver&#224; di diritto l &#39;acquisto da parte del beneficiario, ed il cedente sar&#224; libero di cedere liberamente a terzi.</font>
    </p>
    <p>
      <font size="+0">2) Qualora il dott.Elio Gabetti intenda cedere in tutto o in parte le azioni GABETTI HOLDING S.p.A.di cui sar&#224; titolare a tale data, &#232; tenuto a richiedere alla LA GAIANA S.p.A.a mezzo raccomandata a.r.se la stessa intenda in via alternativa:</font>
    </p>
    <p>
      <font size="+0">a) o cedere insieme al dott.Elio Gabetti le proprie azioni a terzi allo stesso prezzo ed alle stesse modalit&#224; di pagamento;</font>
    </p>
    <p>
      <font size="+0">b) ovvero se la stessa intenda acquistare (prelazione)le azioni che il dott.Elio Gabetti intende cedere a terzi.</font>
    </p>
    <p>
      <font size="+0">In relazione alle ipotesi alternative di cui sopra,il dott.Elio Gabetti dovr&#224; indicare nella predetta comunicazione:</font>
    </p>
    <p>
      <font size="+0">- il numero delle azioni che intende cedere;</font>
    </p>
    <p>
      <font size="+0">- il prezzo della cessione;</font>
    </p>
    <p>
      <font size="+0">- i tempi e le modalit&#224; di pagamento;</font>
    </p>
    <p>
      <font size="+0">- eventuali altre condizioni.</font>
    </p>
    <p>
      <font size="+0">La LA GAIANA S.p.A. dovr&#224;, entro i successivi 60 giorni,comunicare al dott.Elio Gabetti a mezzo raccomandata a.r. quale delle due opzioni intende esercitare e ci&#242; con le seguenti modalit&#224;:</font>
    </p>
    <p>
      <font size="+0">a.a) ove l &#39;esercizio riguardi la covendita,la LA GAIANA S.p.A.si impegna a dare corso all &#39;esecuzione della cessione delle azioni al cessionario indicato dal dott.Elio Gabetti nei termini dallo stesso indicati:in caso di inadempimento all &#39;esecuzione della vendita, ferma la libert&#224; per il dott.Elio Gabetti di cedere le proprie azioni,sar&#224; a carico
      della LA GAIANA S.p.A.,a favore del dott.Elio Gabetti,una penale pari al 20%del prezzo di vendita delle azioni della LA GAIANA S.p.A.;</font>
    </p>
    <p>
      <font size="+0">b.b) ove l &#39;esercizio riguardi la prelazione, la LA GAIANA S.p.A.dovr&#224; effettuare il pagamento del prezzo non oltre 30 giorni dall &#39;esercizio della prelazione.</font>
    </p>
    <p>
      <font size="+0">In caso di non puntuale e/o integrale pagamento del prezzo,si risolver&#224; di diritto l &#39;acquisto da parte del beneficiario, ed il cedente sar&#224; libero di cedere liberamente a terzi.</font>
    </p>
    <p>
      <font size="+0">3) Le parti sono esonerate dalle obbligazioni di prelazione e di covendita,qualora le azioni cedute non superino nel corso dell &#39;anno solare il 5%del rispettivo pacchetto azionario.&#160;</font>
    </p>
    <p>
      <font size="+0">Inoltre, il dott. Elio Gabetti &#232; esonerato dalle obbligazioni di cui al precedente art.2,qualora ceda le proprie azioni nell &#39;ambito della propria famiglia, con obbligo, per&#242;, di far assumere dal cessionario l &#39;obbligazione contenuta nel presente accordo.</font>
    </p>
    <p>
      <font size="+0">Qualora il dott.Elio Gabetti ceda solo in parte le proprie azioni (in misura,tuttavia,eccedente il citato 5%del proprio pacchetto azionario),la LA GAIANA S.p.A. potr&#224; chiedere la covendita esclusivamente per una quota percentuale del proprio pacchetto azionario proporzionale a quella cui corrisponde la cessione rispetto al pacchetto azionario del dott.Elio
      Gabetti.</font>
    </p>
    <p>
      <font size="+0">4) Il presente accordo avr&#224; durata di tre anni ed alla scadenza sar&#224; automaticamente rinnovato,salvo disdetta di una delle parti con preavviso di tre mesi,e cos&#236; di seguito:in ogni caso il presente accordo cesser&#224; nel momento in cui una delle due parti abbia ridotto la sua partecipazione azionaria nella GABETTI HOLDING S.p.A. al di sotto del 2%del
      capitale sociale.</font>
    </p>
    <p>
      <font size="+0">30 luglio 2003</font>
    </p>
    <p>
      <font size="+0"><b>[GF.1.03.1]</b>&#160;</font>
    </p>
    <hr />
    <p align="center">
      <b>LA GAIANA s.p.a.</b>
    </p>
    <p align="center">
      Sede legale in Genova, via XX Settembre n. 28<br />
      Capitale sociale &#8364; 9.337.348,8 interamente versato<br />
      R.E.A. di Genova n. 93005<br />
      Codice Fiscale e iscrizione registro imprese n. 00278770102<br />
      Partita I.V.A. n. 00278760103
    </p>
    <p align="center">
      <b>A N N U N C I O</b>
    </p>
    <p>
      Ai sensi del Regolamento Consob n. 11715 del 24 novembre 1998.
    </p>
    <p>
      Si fa riferimento al patto di sindacato azionario stipulato in data 25 luglio 2003 tra La Gaiana s.p.a. e Gabetti Dott. Elio, azionisti di Gabetti Holding S.p.a., con sede in Milano, Via Ugo Bassi 4/B, depositato in data 31 luglio 2003 presso il Registro delle Imprese; si rende noto che a seguito dello scioglimento dei patti parasociali avvenuto il 19 maggio 2005 vengono meno i relativi
      vincoli connessi agli obblighi di prelazione e di covendita sulle azioni Gabetti Holding S.p.a..
    </p>
    <p>
      28&#160;maggio 2005
    </p>
    <p>
      <b>[GF.1.05.1]</b>&#160;
    </p>
    <p>
      &#160;
    </p>
    <hr />
    <p>
      <b>Estratto dei patti parasociali comunicati alla Consob ai sensi dell&#39;art. 122 del d.lgs. 24.2.1998, n. 58</b>
    </p>
    <p>
      &#160;<b>BARCLAYS BANK PLC. - ASSICURAZIONI GENERALI S.P.A. - SIPI INVESTIMENTI S.P.A.</b>
    </p>
    <p>
      Si rende noto che in data 5 giugno 2007, Barclays Bank Plc. (&quot;<b>Barclays Bank</b>&quot;), Assicurazioni Generali S.p.A. (&quot;<b>Assicurazioni Generali</b>&quot;) e SIPI Investimenti S.p.A. (&quot;<b>SIPI</b>&quot;) hanno sottoscritto un accordo (l&#39;&quot;<b>Accordo</b>&quot;) avente ad oggetto l&#39;esercizio del diritto di voto, relativamente alla sola assemblea ordinaria di
      Gabetti convocata per il 29 giugno 2007, in prima convocazione, e per il 30 giugno 2007, in seconda convocazione, inerente a n. 6.400.000 azioni ordinarie di propriet&#224; di Barclays Bank rappresentative del 12,833% del capitale sociale di Gabetti Property Solutions S.p.A. (&quot;<b>Gabetti</b>&quot;).
    </p>
    <p>
      Si precisa che l&#39;Accordo &#232; stato firmato contestualmente alla sottoscrizione - avvenuta anch&#39;essa in data 5 giugno 2007 - di due contratti di compravendita di azioni aventi ad oggetto il trasferimento, a Sipi ed Assicurazioni Generali, delle n. 6.400.000 azioni ordinarie di Gabetti di propriet&#224; di Barclays Bank. Ai sensi di tali contratti, il trasferimento verr&#224;
      perfezionato, a scelta di Barclays Bank, in data 29 giugno 2007 o in data 2 luglio 2007. Pertanto, durante il periodo intercorrente tra la data di sottoscrizione del contratto e la data del trasferimento delle azioni, la titolarit&#224; delle complessive n. 6.400.000 azioni ordinarie di Gabetti cos&#236; come il relativo diritto di voto alle stesse inerente, permarranno in capo a Barclays
      Bank.
    </p>
    <p>
      Conseguentemente, mediante la sottoscrizione del citato Accordo, Barclays Bank ha confermato il proprio impegno a che la stessa, nell&#8217;ipotesi cui dovesse essere ancora azionista di Gabetti, in occasione della predetta assemblea, per quanto attiene al punto all&#39;ordine del giorno relativo al rinnovo delle cariche sociali, esprima il proprio diritto di voto inerente alle n. 6.400.000
      azioni ordinarie di sua propriet&#224; in conformit&#224; alle istruzioni che saranno alla stessa congiuntamente impartite, per iscritto, per mezzo di lettera raccomandata con ricevuta di ritorno ovvero telefax, da SIPI e da Assicurazioni Generali. L&#39;impegno assunto da Barclays Bank include anche quello ulteriore della medesima societ&#224; di presentare e, se del caso -
      nell&#39;ipotesi in cui Barclays Bank dovesse essere ancora azionista di Gabetti alla data della sopra menzionata assemblea - altres&#236; a votare (ai sensi dello statuto sociale di Gabetti) una lista contenente i nominativi di amministratori indicati da Assicurazioni Generali e da SIPI.
    </p>
    <p>
      <i>Durata dell&#39;Accordo</i>
    </p>
    <p>
      Si segnala che l&#39;impegno assunto da Barclays Bank ai sensi dell&#39;Accordo sar&#224; valido e vincolante esclusivamente con riferimento alla sopra menzionata assemblea di Gabetti e cesser&#224;, pertanto, di avere efficacia alla chiusura della predetta assemblea.
    </p>
    <p>
      <i>Ufficio del Registro delle Imprese presso cui l&#39;Accordo verr&#224; depositato</i>
    </p>
    <p>
      L&#39;Accordo sar&#224; depositato, nei termini di legge, presso il Registro delle Imprese di Milano.
    </p>
    <p>
      15.06.2007
    </p>
    <p>
      <b>[GF.2.07.1]</b>
    </p>
    <p>
      <strong>*** &quot;PATTO VENUTO MENO PER RAGGIUNGIMENTO DEGLI SCOPI IVI PREVISTI&quot;</strong>
    </p>
    <hr />
    <p align="center">
      <strong>&#160;</strong><strong>GABETTI PROPERTY SOLUTIONS SPA</strong>
    </p>
    <p align="center">
      Sede legale in Milano, Via Ugo Bassi 4/b &#8211; Capitale sociale deliberato Euro 87.521.433,91, sottoscritto e versato Euro 32.701.358,11<br />
      Codice Fiscale e. Iscr. al Registro delle Imprese di Milano n. 81019220029 - REA di Milano n. 975958<br />
      Partita IVA n. 03650800158 &#8211;&#160; Iscr. nell&#8217;apposita sezione dell&#8217;Elenco Generale ex art. 113 del&#160; D.Lgs. 385/1993 n. 1893
    </p>
    <p align="left">
      <br />
      <strong>ESTRATTO DELL&#8217;ACCORDO SOTTOSCRITTO IN DATA 26/06/2009 TRA GABETTI PROPERTY SOLUTIONS S.p.A. E ASP S.r.l.</strong>
    </p>
    <p align="left">
      In data 26/06/2009 il Consiglio di Amministrazione di Gabetti Property Solutions S.p.A. (&#8220;<strong>GPS</strong>&#8221; o la &#8220;<strong>Societ&#224;</strong>&#8221;), a valere sulla delega conferita dall&#39;Assemblea Straordinaria del 12/05/2009, ha deliberato di aumentare a pagamento il capitale sociale per un importo massimo, comprensivo di sovrapprezzo, di Euro 4.359.999,378,
      mediante emissione di n. 5.227.817 nuove azioni ordinarie prive di valore nominale espresso, riservato ad ASP S.r.l., a fronte del conferimento da parte di quest&#8217;ultima della piena ed esclusiva propriet&#224; della quota di valore nominale di Euro 35.000,00, pari al 35% del capitale sociale di Abaco Servizi S.r.l., con sede in Milano &#8211; Via Ugo Bassi n. 4/b, codice fiscale e n.
      iscrizione al Registro delle Imprese di Milano 05042531003 (&#8220;<strong>Partecipazione Abaco</strong>&#8221;).
    </p>
    <p align="left">
      In data 26/06/2009 &#232; stato sottoscritto tra GPS e ASP S.r.l. l&#8217;atto di conferimento relativo alla detta quota di Abaco Servizi S.r.l. con efficacia dal 30/06/2009. A fronte del detto conferimento sono state conferite con efficacia dal 30/06/2009 ad ASP S.r.l. complessive n. 5.227.817 nuove azioni ordinarie prive di valore nominale espresso di GPS, pari al 9,056% del capitale
      sociale post conferimento, interamente liberate, godimento regolare, azioni soggette alla disciplina di cui all&#8217;art. 2343 del codice civile.
    </p>
    <p align="left">
      In data 26/06/2009, nell&#8217;ambito di un pi&#249; ampio accordo sottoscritto tra GPS, ASP S.r.l., Emanuele Caniggia, Francesco Saverio Marchi e Abaco Servizi S.r.l., ASP S.r.l. ha assunto l&#8217;impegno a non effettuare, per un periodo di 2 anni dal 26/06/2009, &#8220;Trasferimenti&#8221; del 50% della &#8220;Partecipazione GPS&#8221;, salvo preventivo consenso scritto di GPS
      (l&#8217;&#8220;<strong>Accordo</strong>&#8221;).&#160;
    </p>
    <p align="left">
      Ai fini di quanto precede:<br />
      (a) per &#8220;<strong>Partecipazione GPS</strong>&#8221; si intende la partecipazione al capitale della Societ&#224; ottenuta da ASP S.r.l. a fronte del conferimento della Partecipazione Abaco e/o parte della stessa in caso di trasferimento parziale e/o anche i diritti di sottoscrizione, opzione o di acquisto alla stessa pertinenti o comunque aventi a oggetto una partecipazione nella
      Societ&#224; e/o altri strumenti finanziari emessi dalla Societ&#224;; e<br />
      (b) per &#8220;<strong>Trasferimento</strong>&#8221; si intende la cessione di una partecipazione a un socio o a terzi per atto tra vivi, sia a titolo oneroso che a titolo gratuito, ad esempio a titolo di compravendita, permuta, donazione, datio in solutum, conferimento, vendita forzata, fusione tra il titolare della partecipazione e altro soggetto, scissione del titolare della
      partecipazione con assegnazione della stessa ad altri, nonch&#233; la cessione della nuda propriet&#224; sulla partecipazione o la costituzione di usufrutto sulla stessa (sia nel caso in cui il diritto di voto resti in capo al concedente sia nel caso in cui esso sia attribuito all&#8217;usufruttuario o la concessione della medesima in pegno (nel caso in cui il diritto di voto sia attribuito
      al creditore pignoratizio), il tutto sia a favore di terzi sia a favore di altro socio.
    </p>
    <p align="left">
      Con riferimento all&#8217;Accordo tra GPS e ASP S.r.l. del 26/06/2009, si comunica:<br />
      <br />
      <strong>1. Societ&#224; i cui strumenti finanziari sono oggetto dell&#8217;Accordo</strong><br />
      L&#8217;Accordo ha ad oggetto azioni ordinarie di GPS, con sede legale in Milano, Via Ugo Bassi 4/b,&#160; codice fiscale e n. di iscrizione al Registro delle Imprese di Milano 81019220029, capitale sociale deliberato Euro 87.521.433,91, sottoscritto e versato Euro 32.701.358,11, diviso in n. 57.726.084 azioni ordinarie prive di valore nominale espresso.<br />
      <br />
      <strong>2. Soggetti sottoscrittori dell&#8217;Accordo e azioni oggetto dell&#8217;Accordo</strong><br />
      2.1. Formano oggetto dell&#8217;Accordo n. 2.613.908 azioni ordinarie di GPS, rappresentanti il 4,528% delle azioni rappresentative dell&#8217;intero capitale sociale della Societ&#224;.<br />
      2.2. I soggetti sottoscrittori dell&#8217;Accordo sono elencati nella seguente tabella riportante il numero di azioni conferite da ciascun soggetto:
    </p>
    <table border="1" cellspacing="1" cellpadding="1" width="100%">
      <tbody>
        <tr>
          <td>
            <strong>soggetto</strong>&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;
          </td>
          <td>
            <strong>n. azioni&#160;&#160;&#160;&#160;&#160;&#160;&#160;&#160;&#160; conferite</strong>&#160;&#160;&#160;&#160;&#160;&#160;&#160;&#160;
          </td>
          <td>
            <strong>% sul totale delle azioni&#160;conferite</strong>
          </td>
          <td>
            <strong>% sul totale delle azioni rappresentative del capitale sociale della Societ&#224;</strong>
          </td>
        </tr>
        <tr>
          <td>
            Gabetty Property Solutions S.p.A.
          </td>
          <td>
            /
          </td>
          <td>
            /
          </td>
          <td>
            /
          </td>
        </tr>
        <tr>
          <td>
            ASP S.r.l.
          </td>
          <td>
            2.613.908
          </td>
          <td>
            100%
          </td>
          <td>
            4,528%
          </td>
        </tr>
        <tr>
          <td>
            Totale
          </td>
          <td>
            2.613.908
          </td>
          <td>
            100%
          </td>
          <td>
            4,528%
          </td>
        </tr>
      </tbody>
    </table>
    <br />
    <br />
     
    <p align="left">
      <br />
      <strong>3. Soggetto che in virt&#249; dell&#8217;Accordo possa esercitare il controllo sulla Societ&#224;</strong><br />
      Non esiste alcun soggetto che in virt&#249; dell&#8217;Accordo possa esercitare il controllo sulla Societ&#224;.<br />
      <br />
      <strong>4. Contenuto e durata dell&#8217;Accordo</strong>&#160;<br />
      ASP S.r.l. ha assunto l&#8217;impegno a non effettuare, per un periodo di 2 anni dal 26/06/2009, &#8220;Trasferimenti&#8221; del 50% della &#8220;Partecipazione GPS&#8221;, salvo preventivo consenso scritto di GPS, come sopra meglio precisato.<br />
      <br />
      <strong>5. Deposito dell&#8217;Accordo presso il Registro delle Imprese</strong><br />
      L&#8217;Accordo &#232; stato comunicato a Consob e verr&#224; depositato presso il Registro delle Imprese di Milano ai sensi di legge.
    </p>
    <p align="left">
      6 luglio 2009
    </p>
    <p align="left">
      <strong>[GF.3.09.1]</strong>
    </p>
    <hr />
    <p align="center">
      <strong>&#160;</strong><strong>GABETTI PROPERTY SOLUTIONS SPA</strong>
    </p>
    <p align="center">
      Sede legale in Milano, Via Ugo Bassi 4/b &#8211; Capitale sociale deliberato Euro 87.521.433,91, sottoscritto e versato Euro 32.701.358,11<br />
      Codice Fiscale e. Iscr. al Registro delle Imprese di Milano n. 81019220029 - REA di Milano n. 975958<br />
      Partita IVA n. 03650800158 &#8211;&#160; Iscr. nell&#8217;apposita sezione dell&#8217;Elenco Generale ex art. 113 del&#160; D.Lgs. 385/1993 n. 1893
    </p>
    <p align="left">
      <strong>ESTRATTO DELL&#8217;ACCORDO SOTTOSCRITTO IN DATA 26/06/2009 TRA GABETTI PROPERTY SOLUTIONS S.p.A. E ASP S.r.l.</strong>
    </p>
    <p align="left">
      <strong>Il presente estratto viene pubblicato ai sensi dell&#8217;art. 122 del D. Lgs. n. 58 del 24/02/1998 e dell&#8217;art. 129 del Regolamento adottato dalla Consob con deliberazione n. 11971 del 14/05/1999 e successive modifiche e integrazioni.</strong>
    </p>
    <p align="left">
      In data 26/06/2009 il Consiglio di Amministrazione di Gabetti Property Solutions S.p.A. (&#8220;<strong>GPS</strong>&#8221; o la &#8220;<strong>Societ&#224;</strong>&#8221;), a valere sulla delega conferita dall&#39;Assemblea Straordinaria del 12/05/2009, ha deliberato di aumentare a pagamento il capitale sociale per un importo massimo, comprensivo di sovrapprezzo, di Euro 4.359.999,378,
      mediante emissione di n. 5.227.817 nuove azioni ordinarie prive di valore nominale espresso, riservato ad ASP S.r.l., a fronte del conferimento da parte di quest&#8217;ultima della piena ed esclusiva propriet&#224; della quota di valore nominale di Euro 35.000,00, pari al 35% del capitale sociale di Abaco Servizi S.r.l., con sede in Milano &#8211; Via Ugo Bassi n. 4/b, codice fiscale e n.
      iscrizione al Registro delle Imprese di Milano 05042531003 (&#8220;<strong>Partecipazione Abaco</strong>&#8221;).
    </p>
    <p align="left">
      In data 26/06/2009 &#232; stato sottoscritto tra GPS e ASP S.r.l. l&#8217;atto di conferimento relativo alla detta quota di Abaco Servizi S.r.l. con efficacia dal 30/06/2009. A fronte del detto conferimento sono state conferite con efficacia dal 30/06/2009 ad ASP S.r.l. complessive n. 5.227.817 nuove azioni ordinarie prive di valore nominale espresso di GPS, pari al 9,056% del capitale
      sociale post conferimento, interamente liberate, godimento regolare, azioni soggette alla disciplina di cui all&#8217;art. 2343 del codice civile.
    </p>
    <p align="left">
      In data 26/06/2009, nell&#8217;ambito di un pi&#249; ampio accordo sottoscritto tra GPS, ASP S.r.l., Emanuele Caniggia, Francesco Saverio Marchi e Abaco Servizi S.r.l., ASP S.r.l. ha assunto l&#8217;impegno a non effettuare, per un periodo di 2 anni dal 26/06/2009, &#8220;Trasferimenti&#8221; del 50% della &#8220;Partecipazione GPS&#8221;, salvo preventivo consenso scritto di GPS
      (l&#8217;&#8220;<strong>Accordo</strong>&#8221;).&#160;
    </p>
    <p align="left">
      Ai fini di quanto precede:<br />
      (a) per &#8220;<strong>Partecipazione GPS</strong>&#8221; si intende la partecipazione al capitale della Societ&#224; ottenuta da ASP S.r.l. a fronte del conferimento della Partecipazione Abaco e/o parte della stessa in caso di trasferimento parziale e/o anche i diritti di sottoscrizione, opzione o di acquisto alla stessa pertinenti o comunque aventi a oggetto una partecipazione nella
      Societ&#224; e/o altri strumenti finanziari emessi dalla Societ&#224;; e<br />
      (b) per &#8220;<strong>Trasferimento</strong>&#8221; si intende la cessione di una partecipazione a un socio o a terzi per atto tra vivi, sia a titolo oneroso che a titolo gratuito, ad esempio a titolo di compravendita, permuta, donazione, datio in solutum, conferimento, vendita forzata, fusione tra il titolare della partecipazione e altro soggetto, scissione del titolare della
      partecipazione con assegnazione della stessa ad altri, nonch&#233; la cessione della nuda propriet&#224; sulla partecipazione o la costituzione di usufrutto sulla stessa (sia nel caso in cui il diritto di voto resti in capo al concedente sia nel caso in cui esso sia attribuito all&#8217;usufruttuario o la concessione della medesima in pegno (nel caso in cui il diritto di voto sia attribuito
      al creditore pignoratizio), il tutto sia a favore di terzi sia a favore di altro socio.
    </p>
    <p align="left">
      <strong>1. Societ&#224; i cui strumenti finanziari sono oggetto dell&#8217;Accordo</strong><br />
      <br />
      L&#8217;Accordo ha ad oggetto azioni ordinarie di GPS, con sede legale in Milano, Via Ugo Bassi 4/b,&#160; codice fiscale e n. di iscrizione al Registro delle Imprese di Milano 81019220029, capitale sociale deliberato Euro 87.521.433,91, sottoscritto e versato Euro 69.108.245,11, diviso in n. 118.404.229 azioni prive di valore nominale espresso, di cui n. 88.428.210 azioni ordinarie e n.
      29.976.019 azioni di categoria B.<br />
      <br />
      <strong>2. Soggetti sottoscrittori dell&#8217;Accordo e azioni oggetto dell&#8217;Accordo</strong><br />
      <br />
      2.1. Formano oggetto dell&#8217;Accordo n. 2.613.908 azioni ordinarie di GPS, rappresentanti attualmente, per effetto della parziale sottoscrizione degli aumenti di capitale sociale in essere, il 2,956% delle azioni con diritto di voto rappresentative del capitale sociale della Societ&#224;.<br />
      <br />
      2.2. I soggetti sottoscrittori dell&#8217;Accordo sono elencati nella seguente tabella riportante il numero di azioni conferite da ciascun soggetto:
    </p>
    <table border="1" cellspacing="1" cellpadding="1" width="100%">
      <tbody>
        <tr>
          <td>
            &#160;&#160;&#160;&#160; <strong>soggetto</strong>&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;
          </td>
          <td>
            <strong>n. azioni&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;conferite</strong> 
          </td>
          <td>
            <strong>%&#160; sul totale delle azioni conferite&#160;&#160;&#160;&#160;&#160;&#160;</strong> 
          </td>
          <td>
            <strong>% sul totale delle azioni con diritto di voto rappresentative del capitale sociale della Societ&#224;</strong> 
          </td>
        </tr>
        <tr>
          <td>
            Gabetti Property Solutions S.p.A.
          </td>
          <td>
            &#160;/
          </td>
          <td>
            &#160;/
          </td>
          <td>
            &#160;/
          </td>
        </tr>
        <tr>
          <td>
            ASP S.r.l.
          </td>
          <td>
            2.613.908
          </td>
          <td>
            100%
          </td>
          <td>
            2,956%
          </td>
        </tr>
        <tr>
          <td>
            <strong>Totale</strong> 
          </td>
          <td>
            <strong>2.613.908</strong> 
          </td>
          <td>
            &#160;/&#160;
          </td>
          <td>
            <strong>2,956%</strong> 
          </td>
        </tr>
      </tbody>
    </table>
    <br />
    <br />
     
    <p align="left">
      <br />
      <br />
      &#160;&#160;&#160;<br />
      <strong>3. Soggetto che in virt&#249; dell&#8217;Accordo possa esercitare il controllo sulla Societ&#224;<br />
      </strong><br />
      Non esiste alcun soggetto che in virt&#249; dell&#8217;Accordo possa esercitare il controllo sulla Societ&#224;.<br />
      <br />
      <strong>4. Contenuto e durata dell&#8217;Accordo</strong><br />
      &#160;<br />
      ASP S.r.l. ha assunto l&#8217;impegno a non effettuare, per un periodo di 2 anni dal 26/06/2009, &#8220;Trasferimenti&#8221; del 50% della &#8220;Partecipazione GPS&#8221;, salvo preventivo consenso scritto di GPS, come sopra meglio precisato.<br />
      <br />
      <strong>5. Deposito dell&#8217;Accordo presso il Registro delle Imprese<br />
      </strong><br />
      L&#8217;Accordo &#232; stato depositato presso il Registro delle Imprese di Milano in data 8 gennaio 2010.<br />
      <br />
      <br />
      9&#160;gennaio 2010<br />
      <br />
      <br />
      <strong>[GF.3.10.1]</strong>
    </p>
    <hr />
    <p align="center">
      <strong>&#160;GABETTI PROPERTY SOLUTIONS SPA</strong><br />
      <br />
      Sede legale in Milano, Via Bernardo Quaranta n. 40<br />
      Capitale sociale deliberato Euro 53.202.287,69 &#8211; sottoscritto e versato Euro 29.792.464,31<br />
      Codice fiscale e Iscr. al Registro delle Imprese di Milano n. 81019220029<br />
      REA di Milano n. 975958 - Partita IVA n. 03650800158
    </p>
    <p align="left">
      <strong>Comunicazione ai sensi dell&#8217;art. 122 del D. Lgs. n. 58 del 24/02/1998 e della delibera Consob n. 11971 del 14/05/1999 e successive modifiche e integrazioni.</strong>
    </p>
    <p align="left">
      Con riferimento all&#8217;accordo sottoscritto in data 26 giugno 2009 tra Gabetti Property Solutions S.p.A. e ASP S.r.l. rilevante ai sensi dell&#8217;art. 122 del D. Lgs. 58/1998 ed avente ad oggetto limiti al trasferimento di parte delle azioni ordinarie Gabetti Property Solutions S.p.A. detenute da ASP S.r.l. (l&#8217;&#8220;Accordo&#8221;), in ottemperanza a quanto disposto dalla
      normativa vigente si comunica che &#8211; come previsto nell&#8217;Accordo stesso &#8211; in data 26 giugno 2011 l&#8217;Accordo &#232; scaduto.
    </p>
    <p align="left">
      29 giugno 2011
    </p>
    <p align="left">
      <strong>[GF.3.11.1]</strong>
    </p>
  </body>
</html>

