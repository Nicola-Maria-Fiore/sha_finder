/b> 
    </p>
<p>
       
    </p>
<hr/>
<p>
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p>
       <b>BARCLAYS BANK PLC. - ASSICURAZIONI GENERALI S.P.A. - SIPI INVESTIMENTI S.P.A.</b>
</p>
<p>
      Si rende noto che in data 5 giugno 2007, Barclays Bank Plc. ("<b>Barclays Bank</b>"), Assicurazioni Generali S.p.A. ("<b>Assicurazioni Generali</b>") e SIPI Investimenti S.p.A. ("<b>SIPI</b>") hanno sottoscritto un accordo (l'"<b>Accordo</b>") avente ad oggetto l'esercizio del diritto di voto, relativamente alla sola assemblea ordinaria di
      Gabetti convocata per il 29 giugno 2007, in prima convocazione, e per il 30 giugno 2007, in seconda convocazione, inerente a n. 6.400.000 azioni ordinarie di proprietà di Barclays Bank rappresentative del 12,833% del capitale sociale di Gabetti Property Solutions S.p.A. ("<b>Gabetti</b>").
    </p>
<p>
      Si precisa che l'Accordo è stato firmato contestualmente alla sottoscrizione - avvenuta anch'essa in data 5 giugno 2007 - di due contratti di compravendita di azioni aventi ad oggetto il trasferimento, a Sipi ed Assicurazioni Generali, delle n. 6.400.000 azioni ordinarie di Gabetti di proprietà di Barclays Bank. Ai sensi di tali contratti, il trasferimento verrà
      perfezionato, a scelta di Barclays Bank, in data 29 giugno 2007 o in data 2 luglio 2007. Pertanto, durante il periodo intercorrente tra la data di sottoscrizione del contratto e la data del trasferimento delle azioni, la titolarità delle complessive n. 6.400.000 azioni ordinarie di Gabetti così come il relativo diritto di voto alle stesse inerente, permarranno in capo a Barclays
      Bank.
    </p>
<p>
      Conseguentemente, mediante la sottoscrizione del citato Accordo, Barclays Bank ha confermato il proprio impegno a che la stessa, nell’ipotesi cui dovesse essere ancora azionista di Gabetti, in occasione della predetta assemblea, per quanto attiene al punto all'ordine del giorno relativo al rinnovo delle cariche sociali, esprima il proprio diritto di voto inerente alle n. 6.400.000
      azioni ordinarie di sua proprietà in conformità alle istruzioni che saranno alla stessa congiuntamente impartite, per iscritto, per mezzo di lettera raccomandata con ricevuta di ritorno ovvero telefax, da SIPI e da Assicurazioni Generali. L'impegno assunto da Barclays Bank include anche quello ulteriore della medesima società di presentare e, se del caso -
      nell'ipotesi in cui Barclays Bank dovesse essere ancora azionista di Gabetti alla data della sopra menzionata assemblea - altresì a votare (ai sensi dello statuto sociale di Gabetti) una lista contenente i nominativi di amministratori indicati da Assicurazioni Generali e da SIPI.
    </p>
<p>
<i>Durata dell'Accordo</i>
</p>
<p>
      Si segnala che l'impegno assunto da Barclays Bank ai sensi dell'Accordo sarà valido e vincolante esclusivamente con riferimento alla sopra menzionata assemblea di Gabetti e cesserà, pertanto, di avere efficacia alla chiusura della predetta assemblea.
    </p>
<p>
<i>Ufficio del Registro delle Imprese presso cui l'Accordo verrà depositato</i>
</p>
<p>
      L'Accordo sarà depositato, nei termini di legge, presso il Registro delle Imprese di Milano.
    </p>
<p>
      15.06.2007
    </p>
<p>
<b>[GF.2.07.1]