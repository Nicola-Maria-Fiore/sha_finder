<html>
  <head>
    <title>
      GRUPPO CERAMICHE RICCHETTI SPA - Estratto del patto parasociale
    </title>
    <meta name="subjectList" content="stp" />
    <meta name="linkid" content="737095" />
    <meta name="Description" content="GRUPPO CERAMICHE RICCHETTI SPA - Estratto del patto parasociale" />
    <meta name="ss_family" content="stpatti" />
    <meta name="societa" content="GRUPPO CERAMICHE RICCHETTI SPA" />
    <meta name="ss_table" content="stpatti" />
    <meta name="date" content="2019-01-02" />
    <meta name="tipo" content="stpatti" />
    <meta name="synchro" content="N;prudenzi;1510661250218" />
    <meta name="codconsob" content="142750" />
  </head>
  <body>
    <p>
      <font size="3"><strong>Patto parasociale relativo a Gruppo Ceramiche Ricchetti S.p.A. &#8211; Informazioni essenziali ai sensi dell&#8217;art. 122 del D.Lgs. 58/1998 e dell&#8217;art. 130 del Regolamento Consob n. 11971/1999</strong></font>
    </p>
    <p align="justify">
      <font size="3"><strong>Ai sensi dell&#8217;art. 122 del D.Lgs. 58/1998 (il &quot;TUF&quot;) e dell&#8217;art. 130 del Regolamento Consob n. 11971/1999 (&quot;Regolamento Consob&quot;), si rende noto quanto segue.</strong></font>
    </p>
    <p align="justify">
      <font size="3"><strong>1.</strong> <u><strong>Premessa</strong></u></font>
    </p>
    <p align="justify">
      <font size="3">In data 10 agosto 2018 (la &quot;<strong>Data dell&#8217;Accordo</strong>&quot;), Fincisa S.p.A. (&quot;<strong>Fincisa</strong>&quot;) e Ceramiche Industriali di Sassuolo e Fiorano S.p.A. (&quot;<strong>CIS</strong>&quot;) &#8211; societ&#224; controllate dagli eredi di Oscar Zannoni (i signori Loredana Panzani, Anna Zannoni e Andrea Zannoni, congiuntamente, gli
      &quot;<strong>Eredi Zannoni</strong>&quot;), e titolari di una partecipazione complessiva pari al 62,414% del capitale sociale di Gruppo Ceramiche Ricchetti S.p.A. (&quot;<strong>GCR</strong>&quot; e la &quot;<strong>Societ&#224;</strong>&quot;) &#8211; hanno sottoscritto con QuattroR SGR S.p.A. &#8211; societ&#224; di gestione del FIA italiano mobiliare riservato di tipo chiuso denominato
      &quot;Fondo QuattroR&quot; &#8211; un accordo di investimento (l&#8217;&quot;<strong>Accordo</strong>&quot;) relativo a un&#8217;operazione di investimento in GCR finalizzata all&#8217;acquisizione del controllo della Societ&#224; e ad una sua valorizzazione di medio-lungo termine, contenente alcune pattuizioni parasociali rilevanti ai sensi dell&#8217;art. 122 TUF oggetto di separata
      pubblicazione a norma di legge.</font>
    </p>
    <p align="justify">
      <font size="3">In base all&#8217;Accordo &#232; previsto che le parti costituiscano un apposito veicolo societario (&quot;<strong>NewCo</strong>&quot;) in favore del quale saranno conferite, tra l&#8217;altro, le complessive n. 51.076.730 azioni ordinarie GCR, pari al 62,414% del capitale sociale, attualmente detenute da Fincisa e CIS (la &quot;<strong>Partecipazione di Controllo in
      GCR</strong>&quot;), ad un prezzo per ciascuna azione ordinaria GCR pari ad Euro 0,215 (il &quot;<strong>Prezzo Per Azione</strong>&quot;). A seguito dell&#8217;acquisto della Partecipazione di Controllo e del compimento delle attivit&#224; previste nell&#8217;Accordo:</font>
    </p>
    <p align="justify">
      <font size="3"><i>(a)</i> NewCo sar&#224; controllata da QuattroR e partecipata da Fincisa e CIS, che manterranno, pertanto, un investimento indiretto di minoranza in GCR;</font>
    </p>
    <p align="justify">
      <font size="3"><i>(b)</i> NewCo promuover&#224; un&#8217;offerta pubblica di acquisto obbligatoria (l&#8217;&quot;<strong>OPA</strong>&quot;) ai sensi degli artt. 102, 106 e 109 TUF sulla totalit&#224; delle restanti azioni ordinarie GCR in circolazione ad un prezzo per singola azione GCR pari al Prezzo Per Azione.</font>
    </p>
    <p align="justify">
      <font size="3">(c) L&#8217;esecuzione dell&#8217;Accordo &#232; sospensivamente condizionata all&#8217;avveramento al pi&#249; tardi entro il 31 dicembre 2018 di un insieme di condizioni, tra le quali: <i>(a)</i> la circostanza che non sorga a carico di NewCo (e dei soggetti che agiscano in concerto con la stessa) l&#8217;obbligo di promuovere l&#8217;OPA ad un prezzo per singola azione GCR
      superiore al Prezzo Per Azione; e <i>(b)</i> la definizione del Piano e l&#8217;attestazione del medesimo ai sensi dell&#8217;art. 67, comma 3, lett. d), R.D. 267/1942, nonch&#233; la sottoscrizione tra GCR e gli istituti di credito finanziatori della medesima di un accordo di risanamento funzionale al riequilibrio economico-finanziario e alla ristrutturazione del debito bancario del gruppo
      facente capo a GCR. Per maggiori informazioni sull&#8217;Accordo si rinvia al comunicato stampa congiunto delle Parti diffuso da GCR per conto delle medesime alla Data dell&#8217;Accordo.</font>
    </p>
    <p align="justify">
      <font size="3">(d) L&#8217;Accordo prevede inoltre la futura stipulazione di un patto parasociale tra QuattroR, da una parte, e Fincisa e CIS (congiuntamente i &quot;<strong>Soci di Minoranza</strong>&quot; e, insieme a QuattroR, le &quot;<strong>Parti</strong>&quot; o gli &quot;<strong>Aderenti</strong>&quot;) dall&#8217;altra parte, i cui termini generali sono stati definiti
      nell&#8217;Accordo medesimo e le cui pattuizioni parasociali rilevanti ai sensi dell&#8217;art. 122 TUF (il &quot;<strong>Patto</strong>&quot;) sono oggetto delle presenti informazioni essenziali pubblicate a norma dell&#8217;art. 130 Regolamento Consob. Si prevede che la sottoscrizione del Patto avvenga alla data di esecuzione dell&#8217;Accordo.</font>
    </p>
    <p align="justify">
      <font size="3"><strong>2. <u>Tipo di patto parasociale</u></strong></font>
    </p>
    <p>
      <font size="3">Le pattuizioni parasociali contenute nel Patto, riprodotte in sintesi al punto 5 che segue, sono riconducibili a pattuizioni parasociali rilevanti a norma dell&#8217;art. 122, comma 1 e comma 5, lett. b), TUF.</font>
    </p>
    <p>
      <font size="3"><strong>3. <u>Societ&#224; i cui strumenti finanziari sono oggetto delle pattuizioni parasociali</u></strong></font>
    </p>
    <p align="justify">
      <font size="3">Le pattuizioni parasociali contenute nel Patto hanno a oggetto le partecipazioni che saranno detenute dagli Aderenti in NewCo (societ&#224; non ancora costituita) come precisato al punto 4 che segue.</font>
    </p>
    <p align="justify">
      <font size="3"><strong>4. <u>Soggetti aderenti al Patto e strumenti finanziari dagli stessi detenuti</u></strong></font>
    </p>
    <p align="justify">
      <font size="3">Le pattuizioni parasociali vincolano gli Aderenti e quindi:</font>
    </p>
    <p align="justify">
      <font size="3"><u><strong>Fincisa S.p.A.</strong></u><strong>:</strong> sede legale in Modena, Strada delle Fornaci n. 20, numero di iscrizione al Registro delle Imprese di Modena e C.F. 00162150361 e P.IVA. 01312200361, capitale sociale di Euro 29.070.561,00, rappresentato da n. 29.070.561 azioni ordinarie del valore nominale di Euro 1,00. Gli Eredi Zannoni esercitano il controllo
      indiretto su Fincisa.</font>
    </p>
     
    <p align="justify">
      <font size="3"><u><strong>Ceramiche Industriali di Sassuolo e Fiorano S.p.A.</strong></u><strong>:</strong> sede legale in Modena, Strada delle Fornaci n. 20, numero di iscrizione al Registro delle Imprese di Modena e C.F. 01688660354 e P.IVA. 02661210365, capitale sociale di Euro 208.000,00, rappresentato da n. 208.000 azioni ordinarie del valore nominale di Euro 1,00. Gli Eredi Zannoni
      esercitano il controllo indiretto su CIS.</font>
    </p>
     
    <p align="justify">
      <font size="3"><u><strong>QuattroR SGR S.p.A.</strong></u><strong>:</strong> societ&#224; di gestione del risparmio, sede in Milano, Via Borgonuovo n. 14, iscritta nel Registro delle Imprese di Milano al n. 09607150969 e all&#8217;albo delle societ&#224; di gestione del risparmio tenuto dalla Banca d&#8217;Italia al n. 2101707 della sezione &quot;<i>Gestori di FIA</i>&quot;, nella propria
      qualit&#224; di societ&#224; di gestione del FIA italiano mobiliare riservato di tipo chiuso denominato &quot;<i>Fondo QuattroR</i>&quot;.</font>
    </p>
    <p align="justify">
      <font size="3">Successivamente all&#8217;esecuzione dell&#8217;Accordo, alla data di sottoscrizione del Patto: (a) NewCo sar&#224; controllata da QuattroR con una partecipazione pari a circa il 65,80% del capitale sociale di NewCo (la &quot;<strong>Partecipazione di Maggioranza</strong>&quot;) e deterr&#224; la Partecipazione di Controllo in GCR; (b) il restante capitale sociale di NewCo,
      pari a circa il 34,20%, sar&#224; posseduto dai Soci di Minoranza (la &quot;<strong>Partecipazione di Minoranza</strong>&quot;). Gli Aderenti vincoleranno nel Patto la Partecipazione di Maggioranza e la Partecipazione di Minoranza e tutte le ulteriori partecipazioni (anche indirette) nel capitale di NewCo dalle stesse acquisite durante la vigenza del Patto medesimo (le
      &quot;<strong>Partecipazioni Sindacate</strong>&quot;).</font>
    </p>
    <p align="justify">
      <font size="3"><strong>5. <u>Pattuizioni parasociali contenute nel Patto</u></strong></font>
    </p>
    <p align="justify">
      <font size="3"><i><strong>5.1 Governance di NewCo e di GCR</strong></i></font>
    </p>
    <p align="justify">
      <font size="3"><strong>5.1.1 <u>Consiglio di amministrazione di NewCo</u></strong></font>
    </p>
    <p align="justify">
      <font size="3">NewCo sar&#224; amministrata da un consiglio di amministrazione composto da 5 membri, di cui almeno 2 amministratori, incluso il Presidente, nominati su designazione dei Soci di Minoranza.</font>
    </p>
    <p align="justify">
      <font size="3"><strong>5.1.2 <u>Consiglio di amministrazione di GCR</u></strong></font>
    </p>
    <p align="justify">
      <font size="3">In caso di <i>delisting</i>, GCR sar&#224; amministrata da un consiglio di amministrazione composto da 7 membri: 5 amministratori saranno nominati fra i soggetti designati da QuattroR, fra cui, fino a quando ricoprir&#224; la carica di amministratore, il dott. Maurizio Piglione; 2 amministratori, incluso il Presidente, saranno nominati fra i soggetti designati dai Soci di
      Minoranza.</font>
    </p>
    <p align="justify">
      <font size="3">In caso di mancato perfezionamento del <i>delisting</i>, GCR sar&#224; amministrata da un consiglio di amministrazione e QuattroR avr&#224; diritto a designare la maggioranza dei relativi componenti, fra cui, fino a quando ricoprir&#224; la carica di amministratore, il dott. Maurizio Piglione, fermo restando il diritto dei Soci di Minoranza di designare due amministratori
      (incluso il Presidente).</font>
    </p>
    <p align="justify">
      <font size="3">Le Parti faranno in modo che Maurizio Piglione e Matteo Davoli ricoprano, rispettivamente, la carica di amministratore delegato e direttore generale di GCR per tutta la durata del Patto.</font>
    </p>
    <p align="justify">
      <font size="3"><strong>5.1.3</strong> <u><strong>Deliberazioni dei consigli di amministrazione di NewCo e di GCR</strong></u></font>
    </p>
    <p align="justify">
      <font size="3">Le riunioni dei consigli di amministrazione di NewCo e/o GCR (a seconda del caso) saranno validamente costituite e delibereranno con le maggioranze previste dalla legge.</font>
    </p>
    <p align="justify">
      <font size="3">In parziale deroga a quanto precede, le delibere sulle materie di seguito elencate &#8211; che resteranno di esclusiva competenza collegiale del consiglio di amministrazione di NewCo e/o GCR (a seconda del caso) e non potranno formare oggetto di delega ad amministratori, o di mandato speciale, con o senza rappresentanza, a soggetti terzi &#8211; saranno validamente adottate
      con il voto favorevole di almeno 1 amministratore designato dai Soci di Minoranza: <i>(a)</i> trasferimenti (a qualsiasi titolo e/o con qualsivoglia modalit&#224; ivi inclusi, a mero titolo esemplificativo, acquisizioni, cessioni, conferimenti e cessioni di partecipazioni, scorpori, fusioni e scissioni <i>ex</i> artt. 2505, 2505-<i>bis</i> e 2506-<i>ter</i> c.c.) di aziende o rami
      d&#8217;azienda ed altri <i>assets</i> strategici, incluse le partecipazioni nelle societ&#224; controllate, di valore superiore alle soglie che saranno individuate dalle Parti nel Patto e non previsti nel piano industriale della Societ&#224; approvato con il voto favorevole di almeno 1 amministratore designato dai Soci di Minoranza; (<i>b)</i> operazioni con QuattroR e/o parti correlate di
      QuattroR ai sensi dei principi contabili internazionali (IAS n. 24); <i>(c)</i> se di competenza dell&#8217;organo amministrativo, creazione di patrimoni destinati ad uno specifico affare e stipula di finanziamenti destinati ad uno specifico affare; <i>(d)</i> con esclusivo riferimento al consiglio di amministrazione di NewCo, (A) la definizione delle istruzioni di voto e conferimento delle
      relative deleghe o procure per l&#8217;esercizio dei diritti di voto nelle assemblee di GCR aventi ad oggetto e/o all&#8217;ordine del giorno, <i>mutatis mutandis</i>, una o pi&#249; Materie Assembleari Rilevanti (come <i>infra</i> definite al punto 5.1.6); e (B) al solo fine di assicurare l&#8217;effettivit&#224; dei diritti dei Soci di Minoranza, la formazione delle liste per
      l&#8217;elezione dei componenti del consiglio di amministrazione e del collegio sindacale di GCR che NewCo, quale azionista della Societ&#224;, depositer&#224;, ove le stesse non siano in linea con le previsioni di cui ai punti 5.1.2 e 5.1.5.</font>
    </p>
    <p align="justify">
      <font size="3"><strong>5.1.4 <u>Collegio sindacale di NewCo</u></strong></font>
    </p>
    <p align="justify">
      <font size="3">Il collegio sindacale di NewCo sar&#224; composto da 3 (tre) sindaci effettivi e 2 (due) sindaci supplenti nominati come segue: (i) 2 (due) sindaci effettivi e 1 (uno) sindaco supplente saranno nominati su designazione di QuattroR; e (ii) 1 (uno) sindaco effettivo (cui sar&#224; attribuita la carica di Presidente del Collegio Sindacale) e 1 (uno) sindaco supplente saranno
      nominati su designazione dei Soci di Minoranza.</font>
    </p>
    <p align="justify">
      <font size="3"><strong>5.1.5 <u>Collegio sindacale di GCR</u></strong></font>
    </p>
    <p align="justify">
      <font size="3">In caso di <i>delisting</i>, il collegio sindacale di GCR sar&#224; composto da 3 sindaci effettivi e 2 sindaci supplenti, di cui 1 sindaco effettivo ed 1 sindaco supplente saranno nominati su designazione dei Soci di Minoranza.</font>
    </p>
    <p align="justify">
      <font size="3">In caso di mancato perfezionamento del <i>delisting</i>, il collegio sindacale di GCR sar&#224; composto da 3 sindaci effettivi e 2 sindaci supplenti, di cui 1 sindaco effettivo e 1 sindaco supplente saranno nominati su designazione dei Soci di Minoranza.</font>
    </p>
    <p align="justify">
      <font size="3"><strong>5.1.6 <u>Assemblea dei soci di NewCo</u></strong></font>
    </p>
    <p align="justify">
      <font size="3">Le assemblee dei soci in sessione ordinaria e/o straordinaria di NewCo delibereranno, in qualsiasi convocazione, con le maggioranze previste dalla legge fatta eccezione per le delibere aventi ad oggetto ciascuna delle seguenti materie (le &quot;<strong>Materie Assembleari Rilevanti</strong>&quot;) che sarebbero adottate il voto favorevole di tanti soci che rappresentino
      almeno 80% del capitale della medesima NewCo: <i>(a)</i> aumenti di capitale (inclusi quelli derivanti da conversione di titoli obbligazionari o strumenti finanziari) non a <i>fair market value</i> e/o con esclusione o limitazione del diritto di opzione, diversi &#8211; in ogni caso &#8211; dagli aumenti di capitale obbligatori ai sensi e nei limiti di legge; <i>(b)</i> modifiche
      all&#8217;oggetto sociale e trasformazione; <i>(c)</i> trasferimento della sede legale all&#8217;estero; <i>(d)</i> operazioni di fusione e scissione; <i>(e)</i> avvio o revoca della liquidazione volontaria, nomina dei liquidatori e determinazione dei criteri di liquidazione in caso di liquidazione volontaria, qualora NewCo non abbia previamente trasferito la propria partecipazione in GCR;
      <i>(f)</i> modifiche allo statuto che pregiudichino i diritti dei Soci di Minoranza di cui al Patto che saranno espressamente individuate in quest&#8217;ultimo.</font>
    </p>
    <p align="justify">
      <font size="3"><i><strong>5.2 Circolazione delle Partecipazioni Sindacate</strong></i></font>
    </p>
    <p align="justify">
      <font size="3">La circolazione delle Partecipazioni Sindacate sar&#224; disciplinata nel rispetto dei seguenti principi, ai termini e condizioni da definirsi nel Patto:</font>
    </p>
    <p align="justify">
      <font size="3">(1) <i>lock-up</i> triennale a carico dei Soci di Minoranza su tutta la Partecipazione di Minoranza (il &quot;<strong>Lock-up</strong>&quot;), fermo restando: <i>(a)</i> l&#8217;obbligo dei Soci di Minoranza di trasferire la Partecipazione di Minoranza in caso di esercizio, da parte di QuattroR, del diritto di trascinamento (<i>drag along</i>), da esercitarsi in buona fede in
      sede di <i>exit</i>; <i>(b)</i> il diritto dei Soci di Minoranza di trasferire la Partecipazione di Minoranza nell&#8217;ambito dell&#8217;esercizio del diritto di co-vendita (<i>tag-along</i>); e <i>(c)</i> il diritto dei Soci di Minoranza di trasferire la Partecipazione di Minoranza a societ&#224; di capitali di diritto italiano interamente controllata dai medesimi dei Soci di Minoranza
      cedenti ed a condizione che: (i) il terzo cessionario aderisca preventivamente alle pattuizioni parasociali che saranno in essere tra le Parti; e (ii) tale trasferimento sia risolutivamente condizionato al venire meno del predetto rapporto di controllo totalitario;</font>
    </p>
    <p align="justify">
      <font size="3">(2) scaduto il vincolo di Lock-up, i Soci di Minoranza avranno diritto di trasferire la Partecipazione di Minoranza previa offerta in prelazione della stessa a QuattroR;</font>
    </p>
    <p align="justify">
      <font size="3">(3) QuattroR avr&#224; diritto di strutturare e gestire autonomamente il processo di <i>exit</i> anche tramite un correlato diritto di trascinamento (<i>drag-along</i>) della Partecipazione di Minoranza, da esercitarsi in buona fede in sede di <i>exit</i>;</font>
    </p>
    <p align="justify">
      <font size="3">(4) i Soci di Minoranza avranno un diritto di co-vendita (<i>tag-along</i>) in caso di trasferimento della Partecipazione di Maggioranza e mancato esercizio del <i>drag-along</i>.</font>
    </p>
    <p align="justify">
      <font size="3"><strong>6. <u>Durata delle pattuizioni parasociali contenute nel Patto</u></strong></font>
    </p>
    <p align="justify">
      <font size="3">Le pattuizioni parasociali contenute nel Patto relative alla <i>governance</i> di NewCo e/o di GCR e/o alla circolazione delle Partecipazioni Sindacate avranno una durata di 3 anni, restando comunque inteso che &#8211; in caso di perfezionamento del <i>delisting</i> di GCR &#8211; tali previsioni si intenderanno automaticamente estese e rinnovate fino al 5&#176; anniversario
      della data di sottoscrizione del Patto; alla scadenza del predetto termine triennale o quinquennale (a seconda del caso) il Patto si rinnover&#224; tacitamente per periodi di 3 anni ciascuno, salvo disdetta comunicata per iscritto dalle Parti con preavviso di 3 mesi rispetto alla data di scadenza.</font>
    </p>
    <p align="justify">
      <font size="3">Resta inteso che in caso di disdetta formulata da una o pi&#249; Parti nei termini che precedono, il Patto si intenderebbe automaticamente rinnovato tra le altre Parti e che il Patto verr&#224; comunque meno in relazione alla/e Parte/i che abbia/no cessato di detenere partecipazioni in NewCo.</font>
    </p>
    <p align="justify">
      <font size="3"><strong>6. <u>Soggetto che esercita il controllo ai sensi dell&#8217;art. 93 TUF</u></strong></font>
    </p>
    <p align="justify">
      <font size="3">Alla Data dell&#8217;Accordo, GCR &#232; controllata indirettamente e di diritto dagli Eredi Zannoni. Per effetto dell&#8217;esecuzione dell&#8217;Accordo, la Societ&#224; sar&#224; controllata indirettamente, per il tramite di NewCo, da QuattroR. A seguito della sottoscrizione del Patto, QuattroR manterr&#224; il controllo indiretto di GCR per il tramite di NewCo.</font>
    </p>
    <p align="justify">
      <font size="3"><strong>7. <u>Deposito a Registro delle Imprese</u></strong></font>
    </p>
    <p align="justify">
      <font size="3">Il Patto &#232; stato depositato presso il Registro delle Imprese di Modena in data 10 agosto 2018.</font>
    </p>
     
    <p align="justify">
      <font size="3"><u>Sito internet ove sono pubblicate le informazioni relative alle pattuizioni parasociali contenute nel Patto Parasociale</u></font>
    </p>
    <p align="justify">
      <font size="3">Le informazioni essenziali relative alle pattuizioni parasociali contenute nel Patto sono pubblicate, ai sensi dell&#8217;art. 130 del Regolamento Consob, sul sito <i>internet</i> di GCR all&#8217;indirizzo www.ricchetti-group.com.</font>
    </p>
    <p align="justify">
      <font size="3">11 agosto 2018</font>
    </p>
    <p align="justify">
      <font size="3"><strong>[GR.1.18.1]</strong></font>
    </p>
    <p align="justify">
      <font size="3"><strong>___________________________________________________________________________________________________________________________________________________________________</strong></font>
    </p>
    <p>
      <font size="3"><font size="3"><strong>Accordo di investimento relativo a Gruppo Ceramiche Ricchetti S.p.A. &#8211; Informazioni essenziali ai sensi dell&#8217;art. 122 del D.Lgs. 58/1998 e dell&#8217;art. 130 del Regolamento Consob n. 11971/1999Ai sensi dell&#8217;art. 122 del D.Lgs. 58/1998 (il &quot;TUF&quot;) e dell&#8217;art. 130 del Regolamento Consob n. 11971/1999 (&quot;Regolamento
      Consob&quot;), si rende noto quanto segue.</strong></font></font>
    </p>
    <p>
      <font size="3"><font size="3"><strong>1.</strong> <u><strong>Premessa</strong></u></font></font>
    </p>
    <p>
      <font size="3"><font size="3">In data 10 agosto 2018 (la &quot;<strong>Data di Sottoscrizione</strong>&quot;), Fincisa S.p.A. (&quot;<strong>Fincisa</strong>&quot;) e Ceramiche Industriali di Sassuolo e Fiorano S.p.A. (&quot;<strong>CIS</strong>&quot; e, congiuntamente a Fincisa, i &quot;<strong>Soci Storici</strong>&quot;) &#8211; societ&#224; controllate dagli eredi di Oscar Zannoni (i
      signori Loredana Panzani, Anna Zannoni e Andrea Zannoni, congiuntamente, gli &quot;<strong>Eredi Zannoni</strong>&quot;), e titolari di una partecipazione complessiva pari al 62,414% del capitale sociale di Gruppo Ceramiche Ricchetti S.p.A. (&quot;<strong>GCR</strong>&quot; o la &quot;<strong>Societ&#224;</strong>&quot;) &#8211; hanno sottoscritto con QuattroR SGR S.p.A. &#8211;
      societ&#224; di gestione del FIA italiano mobiliare riservato di tipo chiuso denominato &quot;<i>Fondo QuattroR</i>&quot; (&quot;<strong>QuattroR</strong>&quot; e, congiuntamente ai Soci Storici, le &quot;<strong>Parti</strong>&quot;) &#8211; un accordo di investimento (l&#8217;&quot;<strong>Accordo</strong>&quot;) relativo a un&#8217;operazione di investimento in GCR finalizzata
      all&#8217;acquisizione del controllo della Societ&#224; e ad una sua valorizzazione di medio-lungo termine, contenente alcune pattuizioni parasociali rilevanti ai sensi dell&#8217;art. 122 TUF oggetto delle presenti informazioni essenziali pubblicate a norma dell&#8217;art. 130 Regolamento Consob.</font></font>
    </p>
    <p>
      <font size="3"><font size="3">In base all&#8217;Accordo &#232; previsto che le Parti costituiscano un apposito veicolo societario (&quot;<strong>NewCo</strong>&quot;) in favore del quale saranno conferite, tra l&#8217;altro, le complessive n. 51.076.730 azioni ordinarie GCR, pari al 62,414% del capitale sociale, attualmente detenute dai Soci Storici (la &quot;<strong>Partecipazione di
      Controllo</strong>&quot;), ad un prezzo per ciascuna azione ordinaria GCR pari ad Euro 0,215 (il &quot;Prezzo Per Azione&quot;). A seguito dell&#8217;acquisto della Partecipazione di Controllo e del compimento delle attivit&#224; previste nell&#8217;Accordo: <i>(a)</i> NewCo sar&#224; controllata da QuattroR e partecipata dai Soci Storici, i quali manterranno, pertanto, un investimento
      indiretto di minoranza in GCR; <i>(b)</i> NewCo promuover&#224; un&#8217;offerta pubblica di acquisto obbligatoria (l&#8217;&quot;<strong>OPA</strong>&quot;) ai sensi degli artt. 102, 106 e 109 TUF sulla totalit&#224; delle restanti azioni ordinarie GCR in circolazione ad un prezzo per singola azione GCR pari al Prezzo Per Azione.</font></font>
    </p>
    <p>
      <font size="3"><font size="3">L&#8217;Accordo prevede inoltre la futura stipulazione tra QuattroR, Fincisa e CIS di un patto parasociale i cui termini generali sono stati definiti nell&#8217;Accordo medesimo e che sono oggetto di separata pubblicazione a norma dell&#8217;art. 122 TUF (il &quot;<strong>Patto Parasociale</strong>&quot;).</font></font>
    </p>
    <p>
      <font size="3"><font size="3">L&#8217;esecuzione dell&#8217;Accordo &#232; sospensivamente condizionata all&#8217;avveramento al pi&#249; tardi entro il 31 dicembre 2018 di un insieme di condizioni, tra le quali: <i>(a)</i> la circostanza che non sorga a carico di NewCo (e dei soggetti che agiscano in concerto con la stessa) l&#8217;obbligo di promuovere l&#8217;OPA ad un prezzo per singola
      azione GCR superiore al Prezzo Per Azione; e <i>(b)</i> la definizione del Piano e l&#8217;attestazione del medesimo ai sensi dell&#8217;art. 67, comma 3, lett. d), R.D. 267/1942, nonch&#233; la sottoscrizione tra GCR e gli istituti di credito finanziatori della medesima di un accordo di risanamento funzionale al riequilibrio economico-finanziario e alla ristrutturazione del debito bancario
      del gruppo facente capo a GCR (il &quot;<strong>Gruppo</strong>&quot;). Per maggiori informazioni sull&#8217;Accordo si rinvia al comunicato stampa congiunto delle Parti diffuso da GCR per conto delle medesime alla Data di Sottoscrizione.</font></font>
    </p>
    <p align="justify">
      <font size="3"><font size="3"><strong>2. <u>Tipo di accordo</u></strong></font></font>
    </p>
    <p>
      <font size="3"><font size="3">Le pattuizioni parasociali contenute nell&#8217;Accordo, riprodotte in sintesi al punto 5 che segue, sono riconducibili a pattuizioni parasociali rilevanti a norma dell&#8217;art. 122, comma 1 e comma 5, lett. b), TUF.</font></font>
    </p>
    <p>
      <font size="3"><font size="3"><strong>3. <u>Societ&#224; i cui strumenti finanziari sono oggetto delle pattuizioni parasociali</u></strong></font></font>
    </p>
    <p align="justify">
      <font size="3"><font size="3">Le pattuizioni parasociali contenute nell&#8217;Accordo hanno a oggetto le azioni di Gruppo Ceramiche Ricchetti S.p.A., con sede legale in Modena, Strada delle Fornaci, n. 20, iscritta al Registro delle Imprese di Modena, al n. 00327740379, C.F. 00327740379, P.IVA 01252010366, capitale sociale di Euro 63.612.236,60, rappresentato da n. 81.834.757 azioni
      ordinarie prive del valore nominale quotate sul Mercato Telematico Azionario organizzato e gestito da Borsa Italiana S.p.A. Alla Data di Sottoscrizione, la Societ&#224; detiene n. 3.068.594 azioni proprie in portafoglio (le &quot;<strong>Azioni Proprie</strong>&quot;). Alla Data di Sottoscrizione, GCR &#232; controllata indirettamente e di diritto dagli Eredi Zannoni; Fincisa esercita
      l&#8217;attivit&#224; di direzione e coordinamento su GCR a norma dell&#8217;art. 2497-<i>bis</i> c.c.</font></font>
    </p>
    <p align="justify">
      <font size="3"><font size="3"><strong>4. <u>Soggetti aderenti al patto parasociale e strumenti finanziari dagli stessi detenuti</u></strong></font></font>
    </p>
    <p align="justify">
      <font size="3"><font size="3">Le pattuizioni parasociali vincolano le Parti dell&#8217;Accordo e quindi:</font></font>
    </p>
    <p align="justify">
      <font size="3"><font size="3"><u><strong>Fincisa S.p.A.</strong></u><strong>:</strong> sede legale in Modena, Strada delle Fornaci n. 20, numero di iscrizione al Registro delle Imprese di Modena e C.F. 00162150361 e P.IVA. 01312200361, capitale sociale di Euro 29.070.561,00, rappresentato da n. 29.070.561 azioni ordinarie del valore nominale di Euro 1,00. Gli Eredi Zannoni esercitano il
      controllo indiretto su Fincisa. Alla Data di Sottoscrizione, la societ&#224; detiene n. 45.582.997 azioni ordinarie GCR, pari al 55,701%% del capitale sociale.</font></font>
    </p>
     
    <p align="justify">
      <font size="3"><font size="3"><u><strong>Ceramiche Industriali di Sassuolo e Fiorano S.p.A.</strong></u><strong>:</strong> sede legale in Modena, Strada delle Fornaci n. 20, numero di iscrizione al Registro delle Imprese di Modena e C.F. 01688660354 e P.IVA. 02661210365, capitale sociale di Euro 208.000,00, rappresentato da n. 208.000 azioni ordinarie del valore nominale di Euro 1,00. Gli
      Eredi Zannoni esercitano il controllo indiretto su CIS. Alla Data di Sottoscrizione, la societ&#224; detiene n. 5.493.733 azioni ordinarie GCR, pari al 6,713% del capitale sociale.</font></font>
    </p>
    <p align="justify">
      <font size="3"><font size="3"><u><strong>QuattroR SGR S.p.A.</strong></u><strong>:</strong> societ&#224; di gestione del risparmio, sede in Milano, Via Borgonuovo n. 14, iscritta nel Registro delle Imprese di Milano al n. 09607150969 e all&#8217;albo delle societ&#224; di gestione del risparmio tenuto dalla Banca d&#8217;Italia al n. 2101707 della sezione &quot;<i>Gestori di FIA</i>&quot;,
      nella propria qualit&#224; di societ&#224; di gestione del FIA italiano mobiliare riservato di tipo chiuso denominato &quot;<i>Fondo QuattroR</i>&quot;. Alla Data di Sottoscrizione, QuattroR non detiene azioni ordinarie GCR.</font></font>
    </p>
    <p align="justify">
      <font size="3"><font size="3"><strong>5. <u>Pattuizioni parasociali contenute nell&#8217;Accordo</u></strong></font></font>
    </p>
    <p align="justify">
      <font size="3"><font size="3">Ai sensi dell&#8217;Accordo:</font></font>
    </p>
    <p align="justify">
      <font size="3"><font size="3">(i) per il periodo intercorrente tra la Data di Sottoscrizione e la data di esecuzione dell&#8217;Accordo, i Soci Storici faranno in modo che il Gruppo venga gestito secondo criteri di ordinaria e prudente amministrazione e nel rispetto delle leggi e regolamenti alla stessa applicabili e che, pertanto, GCR e le societ&#224; del Gruppo si astengano dal
      concludere contratti ed accordi e/o assumere debiti, impegni, obbligazioni in genere e/o concedere garanzie e/o rinunciare a diritti o crediti e/o modificare e/o risolvere contratti e rapporti in essere che eccedano i limiti della gestione ordinaria e/o siano suscettibili di incidere in modo significativo sui profili di rischio delle attivit&#224; delle stesse;</font></font>
    </p>
    <p align="justify">
      <font size="3"><font size="3">(ii) i Soci Storici faranno s&#236; che entro la data di esecuzione dell&#8217;Accordo i competenti organi sociali di GCR approvino l&#8217;annullamento di tutte le (e non parte delle) Azioni Proprie;</font></font>
    </p>
    <p align="justify">
      <font size="3"><font size="3">(iii) i Soci Storici dovranno fare quanto ragionevolmente possibile per fare in modo che due amministratori di GCR (diversi da Maurizio Piglione) rassegnino le proprie dimissioni, con efficacia dalla data di esecuzione dell&#8217;Accordo, e che i relativi sostituti che saranno cooptati siano i soggetti previamente comunicati da QuattroR ai Soci Storici
      medesimi, restando inteso che qualora prima della data di esecuzione Maurizio Piglione venga sostituito, i Soci Storici dovranno fare in modo che alla data di esecuzione anche il sostituto rassegni le proprie dimissioni, con efficacia dalla data di esecuzione;</font></font>
    </p>
    <p align="justify">
      <font size="3"><font size="3">(iv) i Soci Storici dovranno fare quanto ragionevolmente possibile per fare in modo che, alla data di esecuzione dell&#8217;Accordo, la maggioranza degli amministratori nominati dall&#8217;assemblea rassegni le proprie dimissioni con effetto dalla prima assemblea successiva di GCR, in modo tale che l&#8217;assemblea di GCR possa procedere alla sostituzione
      degli amministratori ai sensi dell&#8217;art. 2386, comma 2, c.c., in conformit&#224; alle previsioni del Patto Parasociale;</font></font>
    </p>
    <p align="justify">
      <font size="3"><font size="3">(v) le Parti, ognuna per quanto di propria competenza, faranno s&#236; che a seguito del perfezionamento dei conferimenti in NewCo e secondo tempistiche coerenti con l&#8217;andamento dell&#8217;OPA e le esigenze del Piano: <i>(a)</i> i competenti organi sociali di GCR approvino uno o pi&#249; aumenti di capitale (anche in distinte <i>tranche</i>) riservati a
      NewCo, a pagamento e scindibili, per un importo complessivo di massimi Euro 40.450.00,00, comprensivi dell&#8217;eventuale sovrapprezzo, mediante emissione di nuove azioni ordinarie GCR a un prezzo per singola azione pari al corrispettivo dell&#8217;OPA (congiuntamente, l&#8217;&quot;<strong>Aumento di Capitale GCR</strong>&quot;); <i>(b)</i> NewCo sottoscriva e liberi l&#8217;Aumento di
      Capitale GCR successivamente al perfezionamento dell&#8217;OPA per un ammontare che sar&#224; definito in funzione, tra l&#8217;altro, dell&#8217;andamento delle adesioni all&#8217;OPA medesima e dell&#8217;esborso complessivo effettuato da NewCo per il pagamento del corrispettivo dell&#8217;OPA (e dell&#8217;eventuale procedura di <i>sell-out</i> / <i>squeeze-out</i> ove ne ricorrano i
      presupposti di legge), fermo restando che l&#8217;importo non sottoscritto a titolo di aumento di capitale sar&#224; versato a titolo di finanziamento soci;</font></font>
    </p>
    <p align="justify">
      <font size="3"><font size="3">(vi) le Parti si sono impegnate, ciascuna per quanto di propria competenza, a non acquistare azioni ordinarie GCR o altri strumenti finanziari emessi da GCR e/o a non realizzare o prendere parte a operazioni di qualsivoglia genere o natura, che possano far sorgere in capo a NewCo l&#8217;obbligo di corrispondere, nel contesto dell&#8217;OPA (e
      dell&#8217;eventuale procedura di <i>sell-out</i> / <i>squeeze-out</i> ove ne ricorrano i presupposti di legge), un prezzo per singola azione ordinaria GCR superiore al Prezzo Per Azione, fino alla scadenza del sesto mese successivo alla data ultima di pagamento del corrispettivo dell&#8217;OPA (e dell&#8217;eventuale pagamento del corrispettivo nella procedura di <i>sell-out</i> /
      <i>squeeze-out</i> ove ne ricorrano i presupposti di legge). 6. <u>Durata delle pattuizioni parasociali contenute nell&#8217;Accordo</u></font></font>
    </p>
    <p align="justify">
      <font size="3"><font size="3">Le pattuizioni parasociali contenute nell&#8217;Accordo di cui al precedente punto 5 hanno durata fino alla data di esecuzione dell&#8217;Accordo medesimo, ad eccezione: (a) delle previsioni di cui al precedente punto 5(v), che sono destinate ad esaurirsi con il loro adempimento; e (b) dell&#8217;impegno di <i>stand-still</i> di cui al precedente punto 5(vi),
      che sar&#224; valido sino alla scadenza del sesto mese successivo alla data ultima di pagamento del corrispettivo dell&#8217;OPA (e dell&#8217;eventuale pagamento del corrispettivo nella procedura di <i>sell-out</i> / <i>squeeze-out</i> ove ne ricorrano i presupposti di legge).</font></font>
    </p>
    <p align="justify">
      <font size="3"><font size="3"><strong>7. <u>Soggetto che esercita il controllo ai sensi dell&#8217;art. 93 TUF</u></strong></font></font>
    </p>
    <p align="justify">
      <font size="3"><font size="3">Alla Data di Sottoscrizione, GCR &#232; controllata indirettamente e di diritto dagli Eredi Zannoni. Per effetto dell&#8217;esecuzione dell&#8217;Accordo, la Societ&#224; sar&#224; controllata indirettamente, per il tramite di NewCo, da QuattroR.</font></font>
    </p>
    <p align="justify">
      <font size="3"><font size="3"><strong>8. <u>Deposito a Registro delle Imprese</u></strong></font></font>
    </p>
    <p align="justify">
      <font size="3"><font size="3">L&#8217;Accordo &#232; stato depositato presso il Registro delle Imprese di Modena in data 10 agosto 2018.</font></font>
    </p>
     
    <p align="justify">
      <font size="3"><font size="3"><u>Sito internet ove sono pubblicate le informazioni relative alle pattuizioni parasociali contenute nell&#8217;Accordo</u></font></font>
    </p>
    <p align="justify">
      <font size="3"><font size="3">Le informazioni essenziali relative alle pattuizioni parasociali contenute nell&#8217;Accordo sono pubblicate, ai sensi dell&#8217;art. 130 del Regolamento Consob, sul sito <i>internet</i> della Societ&#224; all&#8217;indirizzo www.ricchetti-group.com.</font></font>
    </p>
    <p align="justify">
      <font size="3"><font size="3">11 agosto 2018</font></font>
    </p>
    <p align="justify">
      <font size="3"><font size="3"><strong>[GR.2.18.1]</strong></font></font>
    </p>
  </body>
</html>

