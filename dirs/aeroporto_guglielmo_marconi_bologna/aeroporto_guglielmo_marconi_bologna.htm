<html>
  <head>
    <title>
      AEROPORTO GUGLIELMO MARCONI DI BOLOGNA SPA - Estratti dei patti parasociali
    </title>
    <meta name="subjectList" content="stp" />
    <meta name="linkid" content="730376" />
    <meta name="Description" content="AEROPORTO GUGLIELMO MARCONI DI BOLOGNA SPA - Estratti dei patti parasociali" />
    <meta name="ss_family" content="stpatti" />
    <meta name="societa" content="AEROPORTO GUGLIELMO MARCONI DI BOLOGNA SPA" />
    <meta name="ss_table" content="stpatti" />
    <meta name="date" content="2018-06-09" />
    <meta name="tipo" content="stpatti" />
    <meta name="synchro" content="N;paladini;1432294343976" />
    <meta name="codconsob" content="95193" />
  </head>
  <body>
    <p>
      <b><strong>Estratto dei patti parasociali comunicati alla Consob ai sensi dell&#39;art. 122 del d.lgs. 24.2.1998, n. 58. Informazioni essenziali ai sensi degli articoli 129 e 130 del regolamento consob del 14 maggio 1999 n. 11971.</strong></b>
    </p>
    <p>
      <strong>AEROPORTO GUGLIELMO MARCONI DI BOLOGNA SPA</strong>
    </p>
    <p align="left">
      In data 20 maggio 2015, la Camera di Commercio, Industria, Artigianato e Agricoltura di Bologna, il Comune di Bologna, la Citt&#224; Metropolitana di Bologna, la Regione Emilia-Romagna, la Camera di Commercio, Industria, Artigianato e Agricoltura di Modena, la Camera di Commercio, Industria, Artigianato e Agricoltura di Ferrara, la Camera di Commercio, Industria, Artigianato e Agricoltura
      di Reggio Emilia e la Camera di Commercio, Industria, Artigianato e Agricoltura di Parma (collettivamente i &#8220;<strong>Soci Pubblici</strong>&#8221; e ove indicato singolarmente il &#8220;<strong>Socio Pubblico</strong>&#8221;) hanno sottoscritto un patto parasociale (il &#8220;<strong>Patto Parasociale</strong>&#8221;) volto a disciplinare taluni diritti e obblighi in relazione
      all&#8217;assetto proprietario e al governo societario di Aeroporto Guglielmo Marconi di Bologna S.p.A (&#8220;<strong>AdB</strong>&#8221; o la &#8220;<strong>Societ&#224;</strong>&#8221;). Il Patto Parasociale &#232; divenuto efficace alla data (la &#8220;<strong>Data di Inizio delle Negoziazioni</strong>&#8221;) in cui le azioni di AdB hanno iniziato a essere negoziate sul Mercato
      Telematico Azionario organizzato e gestito da Borsa Italiana S.p.A. (&quot;<strong>MTA</strong>&quot;), ossia il 14 luglio 2015.
    </p>
    <p>
      Di seguito, ai sensi dell&#8217;articolo 122 del D. Lgs 24 febbraio 1998 n. 58 (il &#8220;<strong>TUF</strong>&#8221;) e degli articoli 129 e 130 del Regolamento Consob 14 maggio 1999 n. 11971, viene fornita una descrizione delle principali previsioni del Patto Parasociale.
    </p>
    <p>
      <strong>A. Societ&#224; i cui strumenti finanziari sono oggetto del Patto Parasociale</strong>
    </p>
    <p>
      Aeroporto Guglielmo Marconi di Bologna S.p.A. con sede legale in Bologna, localit&#224; Borgo Panigale, via Triumvirato, 84, codice fiscale, partita IVA e numero di iscrizione presso il Registro delle Imprese di Bologna: n. 03145140376.
    </p>
    <p>
      <strong>B. Soggetti aderenti al Patto Parasociale</strong>
    </p>
    <ol>
      <li>
        La Camera di Commercio, Industria, Artigianato e Agricoltura di Bologna, con sede in Bologna, Piazza della Mercanzia n. 4 (la &quot;<strong>Camera di Commercio di Bologna</strong>&quot;), C.F.: 80013970373.
      </li>
      <li>
        Il Comune di Bologna, con sede in Bologna, piazza Maggiore n. 6, C.F.: 01232710374.
      </li>
      <li>
        La Citt&#224; Metropolitana di Bologna con sede in Bologna, via Zamboni n. 13, C.F.: 03428581205.
      </li>
      <li>
        La Regione Emilia-Romagna con sede in Bologna, viale Aldo Moro n. 52, C.F.: 80062590379.
      </li>
      <li>
        La Camera di Commercio, Industria, Artigianato e Agricoltura di Modena, con sede in Modena, via Ganaceto, 134 (la &quot;<strong>Camera di Commercio di Modena</strong>&quot;), C.F.: 00675070361.
      </li>
      <li>
        La Camera di Commercio, Industria, Artigianato e Agricoltura di Ferrara con sede in Ferrara, via Borgoleoni, 11 (la &quot;<strong>Camera di Commercio di Ferrara</strong>&quot;), C.F.: 00292740388.
      </li>
      <li>
        La Camera di Commercio, Industria, Artigianato e Agricoltura di Reggio Emilia con sede in Reggio Emilia, Piazza della Vittoria n. 3 (la &quot;<strong>Camera di Commercio di Reggio Emilia</strong>&quot;), C.F.: 00448250357.
      </li>
      <li>
        La Camera di Commercio, Industria, Artigianato e Agricoltura di Parma con sede in Parma, via Verdi n. 2 (la &quot;<strong>Camera di Commercio di Parma</strong>&quot;), C.F.: 80008090344.
      </li>
    </ol>
    <p>
      <strong>C. Azioni conferite nel Patto Parasociale</strong>
    </p>
    <p>
      Tutti i diritti di voto riferiti alle azioni di AdB detenute tempo per tempo da ciascuno dei Soci Pubblici dalla Data di Inizio delle Negoziazioni e per tutta la durata del Patto Parasociale sono conferite in sindacato di voto di cui <em>infra</em> (il &#8220;<strong>Sindacato di Voto</strong>&#8221;).
    </p>
    <p>
      Si riporta una tabella che indica la percentuale del capitale sociale che ciascun Socio Pubblico detiene alla Data di Inizio delle Negoziazioni e il numero dei diritti di voto riferiti alle azioni corrispondenti alle percentuali di capitale sociale;
    </p>
    <div align="center">
      <table border="1" cellspacing="0" cellpadding="0" width="100%">
        <tbody>
          <tr>
            <td width="42%">
              <div align="left">
                <strong>Soci Pubblici</strong>
              </div>
            </td>
            <td width="26%">
              <p align="center">
                <strong>n. diritti di voto conferiti in Sindacato di Voto</strong>
              </p>
            </td>
            <td width="15%">
              <p align="center">
                <strong>% sulle azioni conferite al Sindacato di Voto</strong>
              </p>
            </td>
            <td width="15%">
              <p align="center">
                <strong>% capitale sociale di AdB</strong>
              </p>
            </td>
          </tr>
          <tr>
            <td valign="bottom" width="42%">
              <p align="left">
                Camera di Commercio di Bologna
              </p>
            </td>
            <td valign="bottom" width="26%">
              <p align="center">
                13.558.877*
              </p>
            </td>
            <td valign="top" width="15%">
              <p align="center">
                80,63%*
              </p>
            </td>
            <td valign="top" width="15%">
              <p align="center">
                37,56%<strong>*</strong>
              </p>
            </td>
          </tr>
          <tr>
            <td valign="bottom" width="42%">
              <p align="left">
                Comune di Bologna
              </p>
            </td>
            <td valign="bottom" width="26%">
              <p align="center">
                1.400.590
              </p>
            </td>
            <td valign="top" width="15%">
              <p align="center">
                8,33%
              </p>
            </td>
            <td valign="top" width="15%">
              <p align="center">
                3,88%
              </p>
            </td>
          </tr>
          <tr>
            <td valign="bottom" width="42%">
              <p align="left">
                Citt&#224; Metropolitana di Bologna
              </p>
            </td>
            <td valign="bottom" width="26%">
              <p align="center">
                836.201
              </p>
            </td>
            <td valign="top" width="15%">
              <p align="center">
                4,97%
              </p>
            </td>
            <td valign="top" width="15%">
              <p align="center">
                2,32%
              </p>
            </td>
          </tr>
          <tr>
            <td valign="bottom" width="42%">
              <p align="left">
                Regione Emilia-Romagna
              </p>
            </td>
            <td valign="bottom" width="26%">
              <p align="center">
                735.655
              </p>
            </td>
            <td valign="top" width="15%">
              <p align="center">
                4,37%
              </p>
            </td>
            <td valign="top" width="15%">
              <p align="center">
                2,04%
              </p>
            </td>
          </tr>
          <tr>
            <td valign="bottom" width="42%">
              <p align="left">
                Camera di Commercio di Modena
              </p>
            </td>
            <td valign="bottom" width="26%">
              <p align="center">
                107.637
              </p>
            </td>
            <td valign="top" width="15%">
              <p align="center">
                0,64%
              </p>
            </td>
            <td valign="top" width="15%">
              <p align="center">
                0,30%
              </p>
            </td>
          </tr>
          <tr>
            <td valign="bottom" width="42%">
              <p align="left">
                Camera di Commercio di Ferrara
              </p>
            </td>
            <td valign="bottom" width="26%">
              <p align="center">
                80.827
              </p>
            </td>
            <td valign="top" width="15%">
              <p align="center">
                0,48%
              </p>
            </td>
            <td valign="top" width="15%">
              <p align="center">
                0.22%
              </p>
            </td>
          </tr>
          <tr>
            <td valign="bottom" width="42%">
              <p align="left">
                Camera di Commercio di Reggio Emilia
              </p>
            </td>
            <td valign="bottom" width="26%">
              <p align="center">
                55.115
              </p>
            </td>
            <td valign="top" width="15%">
              <p align="center">
                0,33%
              </p>
            </td>
            <td valign="top" width="15%">
              <p align="center">
                0,15%
              </p>
            </td>
          </tr>
          <tr>
            <td valign="bottom" width="42%">
              <p align="left">
                Camera di Commercio di Parma
              </p>
            </td>
            <td valign="bottom" width="26%">
              <p align="center">
                40.568
              </p>
            </td>
            <td valign="top" width="15%">
              <p align="center">
                0,24%
              </p>
            </td>
            <td valign="top" width="15%">
              <p align="center">
                0,11%
              </p>
            </td>
          </tr>
          <tr>
            <td valign="bottom" width="42%">
              <p align="left">
                <strong>Totale</strong>
              </p>
            </td>
            <td valign="bottom" width="26%">
              <p align="center">
                <strong>16.815.470</strong>
              </p>
            </td>
            <td valign="top" width="15%">
              <p align="center">
                <strong>100,00%</strong>
              </p>
            </td>
            <td valign="top" width="15%">
              <p align="center">
                <strong>46,58%</strong>
              </p>
            </td>
          </tr>
        </tbody>
      </table>
    </div>
    <p>
      <em>* Il dato &#232; stato determinato sul presupposto dell&#8217;esercizio integrale dell&#8217;opzione Greenshoe concessa dalla Camera di Commercio di Bologna al coordinatore dell&#39;offerta globale nell&#39;ambito dell&#39;offerta globale propedeutica&#160; alla quotazione della Societ&#224; nel MTA (l&#39; &quot;<strong>Opzione Greenshoe</strong>&quot;), avente ad oggetto n. 1.404.948
      azioni di AdB e il cui termine non &#232; ancora scaduto alla data della pubblicazione del presente estratto.</em>
    </p>
    <p>
      Il numero di diritti di voto relativi alle azioni di AdB corrispondenti alle percentuali di capitale sociale indicate nella seguente tabella sono conferiti in sindacato di blocco di cui <em>infra</em> (il &#8220;<strong>Sindacato di Blocco</strong>&#8221;).
    </p>
    <div align="center">
      <table border="1" cellspacing="0" cellpadding="0" width="100%">
        <tbody>
          <tr>
            <td width="40%">
              <div align="left">
                <strong>Soci Pubblici</strong>
              </div>
            </td>
            <td width="31%">
              <p align="center">
                <strong>n. diritti di voto conferiti in Sindacato di Blocco</strong>
              </p>
            </td>
            <td width="14%">
              <p align="center">
                <strong>% sulle azioni conferite al Sindacato di Blocco</strong>
              </p>
            </td>
            <td width="14%">
              <p align="center">
                <strong>% capitale sociale di AdB</strong>
              </p>
            </td>
          </tr>
          <tr>
            <td valign="bottom" width="40%">
              <p align="left">
                Camera di Commercio di Bologna
              </p>
            </td>
            <td valign="bottom" width="31%">
              <p align="center">
                13.558.877
              </p>
            </td>
            <td valign="top" width="14%">
              <p align="center">
                81,75%
              </p>
            </td>
            <td valign="top" width="14%">
              <p align="center">
                37,56%
              </p>
            </td>
          </tr>
          <tr>
            <td valign="bottom" width="40%">
              <p align="left">
                Comune di Bologna
              </p>
            </td>
            <td valign="bottom" width="31%">
              <p align="center">
                1.389.046
              </p>
            </td>
            <td valign="top" width="14%">
              <p align="center">
                8,37%
              </p>
            </td>
            <td valign="top" width="14%">
              <p align="center">
                3,85%
              </p>
            </td>
          </tr>
          <tr>
            <td valign="bottom" width="40%">
              <p align="left">
                Citt&#224; Metropolitana di Bologna
              </p>
            </td>
            <td valign="bottom" width="31%">
              <p align="center">
                829.309
              </p>
            </td>
            <td valign="top" width="14%">
              <p align="center">
                5,00%
              </p>
            </td>
            <td valign="top" width="14%">
              <p align="center">
                2.30%
              </p>
            </td>
          </tr>
          <tr>
            <td valign="bottom" width="40%">
              <p align="left">
                Regione Emilia-Romagna
              </p>
            </td>
            <td valign="bottom" width="31%">
              <p align="center">
                729.592
              </p>
            </td>
            <td valign="top" width="14%">
              <p align="center">
                4,40%
              </p>
            </td>
            <td valign="top" width="14%">
              <p align="center">
                2,02%
              </p>
            </td>
          </tr>
          <tr>
            <td valign="bottom" width="40%">
              <p align="left">
                Camera di Commercio di Modena
              </p>
            </td>
            <td valign="bottom" width="31%">
              <p align="center">
                30.157
              </p>
            </td>
            <td valign="top" width="14%">
              <p align="center">
                0,18%
              </p>
            </td>
            <td valign="top" width="14%">
              <p align="center">
                0,08%
              </p>
            </td>
          </tr>
          <tr>
            <td valign="bottom" width="40%">
              <p align="left">
                Camera di Commercio di Ferrara
              </p>
            </td>
            <td valign="bottom" width="31%">
              <p align="center">
                22.645
              </p>
            </td>
            <td valign="top" width="14%">
              <p align="center">
                0,14%
              </p>
            </td>
            <td valign="top" width="14%">
              <p align="center">
                0,06%
              </p>
            </td>
          </tr>
          <tr>
            <td valign="bottom" width="40%">
              <p align="left">
                Camera di Commercio di Reggio Emilia
              </p>
            </td>
            <td valign="bottom" width="31%">
              <p align="center">
                15.442
              </p>
            </td>
            <td valign="top" width="14%">
              <p align="center">
                0,09%
              </p>
            </td>
            <td valign="top" width="14%">
              <p align="center">
                0,04%
              </p>
            </td>
          </tr>
          <tr>
            <td valign="bottom" width="40%">
              <p align="left">
                Camera di Commercio di Parma
              </p>
            </td>
            <td valign="bottom" width="31%">
              <p align="center">
                11.366
              </p>
            </td>
            <td valign="top" width="14%">
              <p align="center">
                0,07%
              </p>
            </td>
            <td valign="top" width="14%">
              <p align="center">
                0,03%
              </p>
            </td>
          </tr>
          <tr>
            <td valign="bottom" width="40%">
              <p align="left">
                <strong>Totale</strong>
              </p>
            </td>
            <td valign="bottom" width="31%">
              <p align="center">
                <strong>16.586.434</strong>
              </p>
            </td>
            <td valign="top" width="14%">
              <p align="center">
                <strong>100,00%</strong>
              </p>
            </td>
            <td valign="top" width="14%">
              <p align="center">
                <strong>45,94%</strong>
              </p>
            </td>
          </tr>
        </tbody>
      </table>
    </div>
    <p>
      Ai sensi e per gli effetti dell&#39;art. 120 del Regolamento Emittenti, si segnala che tutti i Soci Pubblici sono enti pubblici e che pertanto non sono soggetti a controllo da parte di alcun soggetto e gli aderenti al Sindacato di Voto hanno conferito allo stesso tutte le azioni di AdB da essi detenute (assumendo l&#39;integrale esercizio dell&#39;Opzione Greenshoe)
    </p>
    <p>
      <strong>D. Principali previsioni del Patto Parasociale</strong>
    </p>
    <p>
      Il Patto Parasociale ha come obiettivo, fermo il rispetto dei dettami fissati dalla Legge 23 dicembre 2014, n. 190 (legge di Stabilit&#224; 2015) in tema di razionalizzazione delle societ&#224; e delle partecipazioni societarie degli enti pubblici, quello di assicurare, da un lato, il mantenimento della misura minima della partecipazione al capitale sociale dei soci pubblici pari al 20%,
      cos&#236; come prevede lo statuto sociale di AdB in ottemperanza alla previsione di cui all&#8217;art. 4 del D.M. 12 novembre 1997 n. 521, e, dall&#8217;altro, di garantire, attraverso la Camera di Commercio di Bologna, unit&#224; e stabilit&#224; di indirizzo della Societ&#224;.
    </p>
    <p>
      <strong>D.1</strong><strong>&#160;&#160;&#160;&#160;&#160; Sindacato di Voto</strong>
    </p>
    <p>
      Con riferimento al contenuto degli obblighi relativi ai diritti di voto:
    </p>
    <ol type="a">
      <li>
        i Soci Pubblici si sono impegnati a designare i membri del consiglio di amministrazione di AdB - composto da 9 consiglieri - come segue: (i) 4 consiglieri designati dalla Camera di Commercio di Bologna, da contrassegnare nella lista per l&#39;elezione dell&#39;organo amministrativo con i numeri 1, 2, 5 e 6, (ii) 1 consigliere designato congiuntamente dal Comune di Bologna e dalla
        Citt&#224; Metropolitana di Bologna, da contrassegnare nella lista con il numero 3 e (iii) 1 consigliere designato dalla Regione Emilia-Romagna da contrassegnare nella lista con il numero 4. I rimanenti 3 consiglieri saranno eletti dalle minoranze in conformit&#224; a quanto previsto dal statuto sociale di AdB. A tal fine, i candidati saranno designati dal comitato del sindacato di cui
        <em>infra</em> (il &#8220;<strong>Comitato</strong>&#8221;) almeno 7 giorni precedenti la data di scadenza del termine per la presentazione delle liste per la nomina dei membri del consiglio di amministrazione, nel rispetto della normativa vigente quanto ai requisiti di indipendenza e in materia di equilibrio tra i generi. La lista sar&#224; presentata ad AdB dal presidente del Comitato,
        in nome e per conto di tutti Soci Pubblici;<br />
      </li>
      <li>
        i Soci Pubblici si sono impegnati a designare un candidato alla carica di sindaco supplente che sar&#224; espresso dalla Camera di Commercio di Bologna. A tal fine, il candidato sar&#224; designato dal Comitato almeno 7 giorni precedenti la data di scadenza del termine per la presentazione delle liste per la nomina dei membri del consiglio di amministrazione, nel rispetto della normativa
        vigente quanto ai requisiti di indipendenza e in materia di equilibrio tra i generi. La lista sar&#224; presentata ad AdB dal presidente del Comitato, in nome e per conto di tutti Soci Pubblici;<br />
      </li>
      <li>
        &#160;i Soci pubblici si sono impegnati a deliberare la nomina del presidente del consiglio di amministrazione in sede assembleare, nominando il candidato della lista contrassegnato con il numero 1 e a fare quanto possibile affinch&#233; i consiglieri di rispettiva designazione provvedano a proporre e votare congiuntamente in consiglio di amministrazione della Societ&#224; la nomina alla
        carica di amministratore delegato del candidato della lista contrassegnato con il numero 2;<br />
      </li>
      <li>
        &#160;qualora, per qualsiasi ragione, prima della naturale scadenza del mandato, debba provvedersi alla sostituzione di uno o pi&#249; componenti del consiglio di amministrazione e/o del sindaco supplente, i Soci Pubblici provvederanno a proporre congiuntamente e votare in assemblea il candidato alla sostituzione indicato su proposta dei Soci Pubblici che avevano designato il consigliere
        e/o il sindaco supplente venuto meno;<br />
      </li>
      <li>
        &#160;i Soci pubblici si sono obbligati inoltre a conformare il proprio voto in assemblea alle deliberazioni assunte dal Comitato nelle seguenti materie: (i) modifiche statutarie, (ii) aumenti di capitale e (iii) operazioni di fusione e/o scissione. A tal fine, almeno 7 giorni precedenti la data di convocazione di ciascuna assemblea straordinaria di AdB avente a oggetto una delle predette
        materie, il Comitato deliberer&#224; con il voto favorevole di almeno gli otto undicesimi dei voti attribuiti ai membri del Comitato presenti. In caso di mancato raggiungimento nel Comitato del quorum deliberativo sopra indicato, i Soci Pubblici dovranno partecipare alla relativa assemblea ed esprimere il proprio voto contrario all&#8217;assunzione della delibera stessa. Poich&#233;
        l&#8217;adeguamento dello statuto sociale a disposizioni normative, &#232; di competenza del consiglio di amministrazione, i Soci Pubblici si sono impegnati a fare quanto possibile affinch&#233; i consiglieri di rispettiva designazione provvedano a fornire adeguata e tempestiva informativa ai Soci Pubblici in merito alle modifiche di tale natura onde consentire alle medesime una
        consultazione preventiva rispetto all&#8217;assunzione della relativa delibera.
      </li>
    </ol>
    <p>
      <strong>D.2</strong><strong>&#160;&#160;&#160;&#160;&#160; Organi del Patto Parasociale</strong><br />
    </p>
    <p>
      I Soci Pubblici, onde assicurare il funzionamento del Patto Parasociale, hanno istituito alcuni organi.
    </p>
    <p>
      <em>Comitato</em>
    </p>
    <p>
      Il Comitato svolge le seguenti funzioni: (a) la formazione delle liste per la nomina del consiglio di amministrazione e/o del collegio sindacale sulla base di quanto previsto dal Patto Parasociale; (b) la determinazione del voto da esprimersi in ordine alle delibere da assumersi in sede di assemblea straordinaria della Societ&#224; aventi ad oggetto una delle seguenti materie: (i) modifiche
      statutarie, (ii) aumenti di capitale e (iii) operazioni di fusione e/o scissione; e (c) la preventiva consultazione sulle modifiche statutarie determinate da adeguamento a disposizioni normative.
    </p>
    <p>
      Il Comitato &#232; composto dai seguenti 5 membri: (i) il legale rappresentante <em>pro tempore</em> della Camera di Commercio di Bologna al quale sono attribuiti 6 voti; (ii) il legale rappresentante <em>pro tempore</em> del Comune di Bologna al quale sono attribuiti 2 voti; (iii) il legale rappresentante <em>pro tempore</em> della Citt&#224; Metropolitana di Bologna al quale &#232;
      attribuito 1 voto; (iv) il legale rappresentante <em>pro tempore</em> della Regione Emilia-Romagna al quale &#232; attribuito 1 voto; e (v) un soggetto designato congiuntamente dalla Camera di Commercio di Modena, dalla Camera di Commercio di Ferrara, dalla Camera di Commercio di Reggio Emilia e dalla Camera di Commercio di Parma al quale &#232; attribuito 1 voto.<br />
      Il Comitato delibera con il voto favorevole di almeno gli otto undicesimi dei voti attribuiti ai membri del Comitato presenti.
    </p>
    <p>
      Il Comitato resta in carica per tutta la durata del Patto Parasociale.
    </p>
    <p>
      Il Comitato si riunisce almeno sette giorni prima della data (a) di scadenza del termine per la presentazione delle liste per la nomina dei membri del consiglio di amministrazione e/o del collegio sindacale della Societ&#224;; e (b) di convocazione di ciascuna assemblea straordinaria della Societ&#224; avente a oggetto una delle seguenti materie: (i) modifiche statutarie, (ii) aumenti di
      capitale e (iii) operazioni di fusione e/o scissione. Il Comitato si riunisce inoltre ogni qual volta uno o pi&#249; membri ne facciano richiesta.
    </p>
    <p>
      <em>Presidente</em>
    </p>
    <p>
      Il Comitato &#232; presieduto da un presidente o, in sua assenza, dal soggetto pi&#249; anziano di et&#224; tra i componenti del Comitato. La funzione di presidente &#232; assolta dal legale rappresentante <em>pro tempore</em> della Camera di Commercio di Bologna.
    </p>
    <p>
      Il presidente svolge i seguenti compiti: (a) convoca e presiede il Comitato, predisponendo l&#8217;ordine del giorno; (b) presenta alla Societ&#224; le liste per l&#8217;elezione dei membri del consiglio di amministrazione e/o del collegio sindacale; (c) provvede al completamento delle documentazione relativa alle azioni conferite al Patto Parasociale, al suo eventuale aggiornamento e
      modifica; e (d) effettua tutte le attivit&#224; affidategli dal Comitato e dal Patto Parasociale.
    </p>
    <p>
      <em>Segretario</em>
    </p>
    <p>
      E&#8217; prevista la nomina del dirigente dell&#8217;ufficio legale della Societ&#224; come segretario del Patto Parasociale, che svolge i compiti di carattere operativo-esecutivo necessari per il corretto funzionamento del Sindacato di Voto.
    </p>
    <p>
      <strong>D.3&#160;&#160;&#160;&#160;&#160; Sindacato di Blocco</strong><br />
    </p>
    <p>
      I Soci Pubblici si sono impegnati (il &quot;<strong>Vincolo di Intrasferibilit&#224;</strong>&quot;):
    </p>
    <ol type="a">
      <li>
        a non effettuare operazioni di vendita, collocamento o comunque atti di disposizione, a qualunque titolo e sotto qualsiasi forma, (ivi inclusi a titolo meramente esemplificativo ma non esaustivo, donazione, conferimento in societ&#224;) che abbiano per oggetto o per effetto, direttamente o indirettamente, l&#8217;attribuzione o il trasferimento a terzi (ivi compresa l&#8217;intestazione
        fiduciaria o il conferimento di un mandato fiduciario) delle azioni conferite in Sindacato di Blocco (le &#8220;<strong>Azioni Bloccate</strong>&#8221;) ovvero di altri strumenti finanziari, inclusi quelli partecipativi, che attribuiscano il diritto di acquistare, sottoscrivere, convertire in, o scambiare con, le Azioni Bloccate;<br />
      </li>
      <li>
        a non concedere opzioni, diritti o <em>warrant</em> per l&#8217;acquisto, la sottoscrizione, la conversione o lo scambio di Azioni Bloccate o altri strumenti finanziari, inclusi quelli partecipativi, che attribuiscano diritti inerenti o simili a tali azioni o strumenti finanziari;<br />
      </li>
      <li>
        a non stipulare o comunque concludere contratti <em>swap</em> o altri contratti derivati, che abbiano l&#39;effetto di trasferire in tutto o in parte qualsiasi diritto inerente alle Azioni Bloccate;<br />
      </li>
      <li>
        a non costituire, o consentire che venga costituito, ovvero concedere qualsiasi diritto, onere o gravame - inclusi, a titolo esemplificativo e non esaustivo, pegni o diritti di usufrutto sulle Azioni Bloccate e sui relativi diritti, ivi inclusi i diritti di voto.
      </li>
    </ol>
    <p>
      Il Vincolo di Intrasferibilit&#224; potr&#224; essere derogato solo qualora una qualsiasi delle operazioni sopra indicate sia posta in essere tra i Soci Pubblici ovvero in favore di altri enti pubblici o di consorzi costituiti tra enti pubblici ovvero di societ&#224; di capitale, anche in forma consortile, controllate, eventualmente anche in forma congiunta, da enti pubblici. Le operazioni
      di trasferimento delle Azioni Bloccate, in qualsiasi forma realizzata, saranno consentite solo a condizione che il cessionario, entro la data del trasferimento effettuato in suo favore, abbia aderito al Patto Parasociale accettandolo in forma scritta e assoggettando al Sindacato di Blocco le Azioni Bloccate.
    </p>
    <p>
      I Soci Pubblici si sono impegnati a vincolare al Sindacato di Blocco tutte le azioni o altri diritti che a ciascuna di esse dovessero derivare dall&#8217;esercizio del diritto di opzione spettante alle Azioni Bloccate a seguito di operazioni di aumento del capitale sociale. Viceversa, il Vincolo di Intrasferibilit&#224; potr&#224; essere derogato qualora abbia ad oggetto i diritti di
      opzione <em>ex</em> art. 2441 del codice civile che i Soci Pubblici non intendano esercitare, fermo restando che, in ogni caso, il numero complessivo delle Azioni Bloccate non potr&#224; essere inferiore al 20% del capitale sociale della Societ&#224;.
    </p>
    <p>
      <strong>D.4&#160;&#160;&#160;&#160;&#160; Penali</strong>
    </p>
    <p>
      Il patto Parasociale prevede che i Soci Pubblici che abbiano violato il Vincolo di Intrasferibilit&#224; delle Azioni Bloccate siano tenuti a pagare, a titolo di penale, una somma pari al doppio del valore del negozio posto in essere. E&#8217; previsto che la somma versata a titolo di penale venga suddivisa tra i Soci Pubblici non inadempienti in proporzione al numero delle Azioni Bloccate
      detenute da ciascuno. Inoltre, ciascun Soci Pubblico non inadempiente avr&#224; anche diritto di richiedere la risoluzione del Patto Parasociale nei confronti della parte inadempiente.
    </p>
    <p>
      <strong>D.5&#160;&#160;&#160;&#160;&#160; Durata</strong>
    </p>
    <p>
      Il Patto Parasociale ha decorrenza dalla Data di Inizio delle Negoziazioni sino al terzo anniversario della stessa. Esso rester&#224; pertanto in vigore fino al 13 luglio 2018.
    </p>
    <p>
      <strong>E. Deposito del Patto Parasociale</strong>
    </p>
    <p>
      Il Patto Parasociale &#232; stato depositato presso il registro delle imprese di Bologna in data 17 luglio 2015.
    </p>
    <p>
      <strong>F. Natura del Patto Parasociale e soggetti che esercitano il controllo sulla Societ&#224; tramite il Patto Parasociale</strong>
    </p>
    <p>
      Tenuto conto di quanto sopra indicato, si ritiene che il Patto Parasociale abbia rilevanza ai sensi dell&#8217;art. 122, comma 5, lett. a), b) del TUF.
    </p>
    <p>
      A far data dalla Data di Inizio delle Negoziazioni nessuno dei Soci Pubblici avr&#224;, da solo, il diritto di nominare la maggioranza del Consiglio di Amministrazione; pertanto nessuno dei Soci Pubblici avr&#224; il controllo di diritto dell&#8217;Emittente ai sensi dell&#8217;art. 93 del TUF.
    </p>
    <p>
      17 luglio 2015
    </p>
    <p>
      <strong>[AAG.1.15.1]</strong>
    </p>
  </body>
</html>

