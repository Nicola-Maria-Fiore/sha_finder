/b>
</p>
<p>
      _______________<br/>
      nota:
    </p>
<p>
<a id="N_1_" name="N_1_">1.</a> Si precisa che Euralux detiene: n. 48.862.892 azioni Assicurazioni Generali (3,9% del capitale) e n. 437.500 azioni Mediobanca (0,07% del capitale).
    </p>
<p align="left">
       
    </p>
<p align="left">
<b>PATTO VENUTO MENO PER RAGGIUNGIMENTO DEGLI SCOPI IVI PREVISTI </b>
</p>
<hr/>
<p align="center">
        <b>ASSICURAZIONI GENERALI S.P.A.</b>
</p>
<p>
      In data 13 marzo 2003 UniCredito Italiano S.p.A., Banca Monte dei Paschi di Siena S.p.A. e CAPITALIA S.p.A. (di seguito le "Parti" e ciascuna di esse la "Parte"), azionisti di Assicurazioni Generali S.p.A. (di seguito "Generali"), riconosciuto il valore strategico di Generali nel contesto economico finanziario italiano e ritenuto necessario promuovere una forma
      di consultazione stabile tra loro, fermo il rispetto della piena libertà di ciascuna di esse in relazione alle partecipazioni rispettivamente detenute in Generali, hanno sottoscritto un Patto di Consultazione (di seguito il "Patto di Consultazione"), aperto all'adesione di altri soggetti.
    </p>
<p>
      Le Parti hanno concluso il Patto di Consultazione in ragione del possesso, alla data della sottoscrizione, delle quote di partecipazione al capitale ordinario di Generali. <strong>Alla data del 4 luglio 2003 le partecipazioni di ciascun paciscente ammontavano:</strong>
</p>
<p>
<strong>UniCredito Italiano S.p.A.<br/>
       n. 45.628.396 azioni in proprietà e n. 1.420.926 azioni a titolo di pegno, per una percentuale complessiva del 3,687%.</strong>
</p>
<p>
<strong>Banca Monte dei Paschi di Siena S.p.A.<br/>
       n. 22.516.432 azioni in proprietà e n. 464.035 a titolo di pegno, per una percentuale complessiva del 1,801%.</strong>
</p>
<p>
<strong>Capitalia S.p.A.<br/>
       n. 43.554.625 azioni in proprietà e n. 686.422 a titolo di pegno, per una percentuale complessiva del 3,467%.</strong>
</p>
<p>
      Il Patto di Consultazione prevede quanto segue:
    </p>
<ul>
<li>
        le Parti si impegnano a consultarsi periodicamente e, in ogni caso, entro sette giorni prima dell'assemblea di Generali per discutere di qualsiasi argomento di interesse comune relativo alla Società ed ogni qualvolta anche una sola di esse lo ritenga opportuno;<br/>
<br/>
</li>
<li>
        ciascuna Parte avrà diritto di convocare la riunione di tutti gli aderenti al Patto di Consultazione, indicando gli argomenti oggetto della discussione e specificando la data, il luogo e l'ora della riunione, tenendo presente che obiettivo del Patto di Consultazione è la discussione preventiva di ogni argomento di rilevante importanza per la loro situazione di
        azionisti;<br/>
<br/>
</li>
<li>
        le Parti danno atto e riconoscono che il Patto di Consultazione non è diretto a costituire vincoli in merito all'esercizio dei diritti derivanti dal possesso e/o dalla titolarità di azioni della Società. Ciascuna Parte, ferma l'osservanza dell'impegno di consultarsi preventivamente con le altre, resta libera di esercitare tali diritti secondo le proprie autonome
        determinazioni;<br/>
<br/>
</li>
<li>
        il Patto di Consultazione ha la durata di sei mesi, a decorrere dalla data di sua sottoscrizione, e si intenderà tacitamente prorogato per successivi periodi di pari durata qualora nessuna delle Parti abbia notificato il proprio recesso con lettera raccomandata inviata alle altre Parti entro il terzo mese precedente la scadenza originaria o prorogata <strong>. Poiché nessuna
        delle Parti ha comunicato il proprio recesso dal Patto di Consultazione nei termini previsti, lo stesso è da intendersi rinnovato per ulteriori sei mesi a decorrere dal 13 settembre 2003, data di scadenza originaria</strong>;<br/>
<br/>
</li>
<li>
        l'efficacia del Patto di Consultazione verrà meno nei confronti della Parte che, nel corso della sua durata, abbia ceduto o comunque dimesso la propria partecipazione in Generali o l'abbia ridotta in modo sostanziale;<br/>
<br/>
</li>
<li>
        le Parti auspicano che il Patto di Consultazione possa essere in futuro modificato e/o sostituito da un diverso accordo che, se del caso, potrà avere le forme e i contenuti di un sindacato di voto;<br/>
<br/>
</li>
<li>
        il Patto di Consultazione è regolato dalla legge italiana, senza applicazione delle norme sul conflitto di leggi.
      </li>
</ul>
<p>
      Il Patto di Consultazione verrà depositato presso l'Ufficio del Registro di Trieste nei termini di legge
    </p>
<p align="right">
      UNICREDITO ITALIANO SPA<br/>
      BANCA MONTE DEI PASCHI DI SIENA SPA<br/>
      CAPITALIA SPA
    </p>
<p align="left">
      9 luglio 2003
    </p>
<p>
<b>[AE.3.03.2]