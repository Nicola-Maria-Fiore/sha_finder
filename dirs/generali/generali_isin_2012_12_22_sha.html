/strong>
</p>
<hr/>
<p align="center">
       <strong>ASSICURAZIONI GENERALI S.P.A.</strong>
</p>
<p>
      Ai sensi dell'art. 129 del "Regolamento Emittenti" CONSOB, si rende noto che la Banca d'Italia, la Cassa Depositi e Prestiti S.p.A. (CDP) e la sua controllata Fondo Strategico Italiano S.p.A. (FSI) hanno stipulato il 19 dicembre 2012 un patto parasociale per l'esercizio del voto nelle assemblee di Assicurazioni Generali S.p.A.. Il patto fa parte di una più ampia
      operazione, già resa nota al pubblico con specifici comunicati, che prevede il conferimento a FSI di tutte le azioni Generali detenute dalla Banca d’Italia.
    </p>
<p>
      Il testo integrale del patto è riportato nei siti Internet della Banca d'Italia (www.bancaditalia.it.) e di CDP (www.cassaddpp.it).
    </p>
<p>
      Sono oggetto del patto n. 69.777.535 azioni ordinarie emesse da Assicurazioni Generali S.p.A., società quotata presso il mercato regolamentato MTA di Borsa Italiana, corrispondenti al 4,47% del relativo capitale sociale. Si tratta di tutte le azioni Generali oggi detenute dalla Banca d'Italia, che verranno da questa conferite a FSI nei primi mesi del 2013 in
      sottoscrizione di un aumento di capitale. FSI si è impegnata a vendere dette azioni a terzi, in modo ordinato e a condizioni di mercato, entro il 31.12.2015. Il patto avrà efficacia sino a quando le azioni Generali rimarranno nella proprietà di FSI.
    </p>
<p>
      Il patto riguarda i criteri cui FSI si atterrà nell’esercizio del voto relativo alle azioni Generali, che sono i seguenti:
    </p>
<p>
      - Ai fini dell'elezione degli organi sociali, il voto è di norma espresso a favore della lista di minoranza presentata da qualificati gruppi di investitori istituzionali, con l'obiettivo di migliorare la governance societaria favorendo l'attività di controllo che questi soggetti possono esercitare. I candidati debbono comunque rispondere ad adeguati requisiti di
      indipendenza, onorabilità e professionalità.
    </p>
<p>
      - La valutazione delle politiche generali di remunerazione e delle proposte di compensi specifici per il management si ispira a criteri di ragionevolezza degli emolumenti e della loro crescita nel tempo, con particolare attenzione al collegamento tra compensi e risultati aziendali effettivi.
    </p>
<p>
      - Per quanto riguarda le proposte relative ai piani di stock option e agli altri meccanismi di incentivazione azionaria, saranno valutati favorevolmente i piani che:
    </p>
<ul>
<li>
        prevedano forme di parametrazione a risultati aziendali oggettivi, di immediata valutazione, chiaramente imputabili all’operato del management nonché duraturi e coerenti con le strategie di lungo periodo;
      </li>
<li>
        risultino di entità complessivamente congrua, tenuto conto anche di quelli già deliberati, e siano compatibili con un equilibrato rapporto tra la retribuzione globale e la componente variabile;
      </li>
<li>
        non siano difformi dalle migliori pratiche seguite in questo campo a livello sia italiano sia europeo, con particolare riferimento al settore assicurativo.
      </li>
</ul>
<p>
       22 dicembre 2012
    </p>
<p>
<strong>[AE.4.12.1]