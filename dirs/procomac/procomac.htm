<html>
  <head>
    <title>
      PROCOMAC SPA - Estratto dei patti parasociali
    </title>
    <meta name="subjectList" content="stp" />
    <meta name="linkid" content="215021" />
    <meta name="Description" content="PROCOMAC SPA - Estratto dei patti parasociali" />
    <meta name="ss_family" content="stpatti" />
    <meta name="societa" content="PROCOMAC SPA " />
    <meta name="ss_table" content="stpatti" />
    <meta name="date" content="2005-02-05" />
    <meta name="tipo" content="patti" />
    <meta name="synchro" content="N;gloria;1111169807635" />
    <meta name="codconsob" content="279954" />
  </head>
  <body>
    <p>
      <b>Estratto dei patti parasociali comunicati alla Consob ai sensi dell&#39;art. 122 del d.lgs. 24.2.1998, n. 58</b>
    </p>
    <p align="center">
      <strong>PROCOMAC S.p.A.</strong><br />
      Via Fedolfi n. 29, Sala Baganza (PR)<br />
      Capitale sociale Euro 21.404.560<br />
      Reg. Imprese di Parma n. 02220940346
    </p>
    <p align="left">
      Si rende noto che in data 15 settembre 2004 il Signor Ermanno Morini e le societ&#224; Nicri S.r.l., Europa S.s. e Interbanca Gestione Investimenti SGR p.a. (le &quot; <b>Parti</b>&quot;) hanno stipulato una convenzione parasociale (la &quot; <b>Convenzione Originaria</b>&quot;) avente per oggetto la disciplina dei reciproci impegni di non trasferimento e di non adesione all&#8217;offerta
      pubblica di acquisto su base volontaria (l&#8217;&quot; <b>OPA</b>&quot;) &#8211; che, come reso contestualmente noto, una societ&#224; direttamente o indirettamente controllata dal Signor Ermanno Morini (l&#8217;&quot; <b>Offerente</b>&quot;) proceder&#224; a promuovere entro 30 giorni lavorativi dalla data della Convenzione Originaria &#8211; sulla totalit&#224; delle azioni della
      societ&#224; Procomac S.p.A., con sede in Sala Baganza (Parma), via Fedolfi n. 29 (&quot; <b>Procomac</b>&quot;), diverse da quelle gi&#224; detenute dalle Parti in via diretta o per il tramite di fiduciari.
    </p>
    <p align="left">
      La Convenzione Originaria &#232; stata oggetto di integrazioni a seguito della stipulazione fra le medesime Parti, in data 23 settembre 2004, di una convenzione integrativa (la &quot; <b>Convenzione Integrativa</b>&quot;), mediante la quale anche il Signor Ermanno Morini ha assunto gli impegni di non trasferimento e di non adesione all&#8217;OPA descritti in appresso (la Convenzione
      Originaria e la Convenzione Integrativa, congiuntamente, la &quot; <b>Convenzione</b>&quot;).
    </p>
    <p align="left">
      Di seguito viene riprodotto, in sintesi, il contenuto della Convenzione, ai sensi dell&#39;art. 122, co. 1, lett. b), del D.Lgs. 24 febbraio 1998 n. 58 (&quot; <b>TUF</b>&quot;) e dell&#39;art. 130 del Regolamento CONSOB n. 11971, come successivamente modificato.
    </p>
    <p align="left">
      <b>1. Societ&#224; i cui strumenti finanziari sono oggetto della Convenzione</b>
    </p>
    <p align="left">
      La Convenzione ha per oggetto la disciplina dei termini e le modalit&#224; dei reciproci impegni delle Parti di non trasferire le rispettive azioni Procomac e di non aderire all&#8217;OPA, ed esplica la sua efficacia nei confronti della societ&#224; Procomac.
    </p>
    <p align="left">
      <b>2. Numero di azioni interessate dalla Convenzione</b>
    </p>
    <p align="left">
      Le Parti hanno vincolato alla Convenzione il 74,21% del capitale sociale di Procomac, costituito da n. 15.884.324 azioni e detenuto dalle Parti nelle proporzioni indicate in appresso (le &quot; <b>Azioni</b>&quot;):
    </p>
    <table class="basicTable" width="384">
      <tr>
        <td class="basicTD" width="85%">
          <p>
            Europa S.s.
          </p>
        </td>
        <td class="basicTD" width="15%">
          <p>
            36,26%
          </p>
        </td>
      </tr>
      <tr>
        <td class="basicTD" width="85%">
          <p>
            Nicri S.r.l.
          </p>
        </td>
        <td class="basicTD" width="15%">
          <p>
            27,04%
          </p>
        </td>
      </tr>
      <tr>
        <td class="basicTD" width="85%">
          <p>
            Interbanca Gestione Investimenti SGR p.a.
          </p>
        </td>
        <td class="basicTD" width="15%">
          <p>
            7,70%
          </p>
        </td>
      </tr>
      <tr>
        <td class="basicTD" width="85%">
          <p>
            Ermanno Morini
          </p>
        </td>
        <td class="basicTD" width="15%">
          <p>
            3,21%
          </p>
        </td>
      </tr>
    </table>
    <p align="justify">
      <b>3. Soggetti aderenti alla Convenzione</b>
    </p>
    <p align="left">
      I soggetti aderenti alla Convenzione sono: ( <b>i</b>) il Signor Ermanno Morini, nato a Fornovo di Taro (PR) il 31 ottobre 1947, ( <b>ii</b>) Nicri S.r.l., con sede in Sala Baganza (PR), via Fedolfi n. 29, ( <b>iii</b>) Europa S.S., con sede in, via Angelo Brofferio, Canelli (AT), ( <b>iv</b>) Interbanca Gestione Investimenti SGR p.a., con sede in Milano, corso Venezia 56,
      nell&#8217;interesse del fondo comune chiuso di investimento mobiliare denominato Interbanca Investimenti Due, da essa gestito.
    </p>
    <p align="left">
      Nessuna delle Parti esercita, singolarmente o in virt&#249; della Convenzione, il controllo su Procomac ai sensi e per gli effetti dell&#8217;art. 93 TUF.
    </p>
    <p align="left">
      <b>4. Contenuto della Convenzione</b>
    </p>
    <blockquote>
      <p align="left">
        1. Nicri S.r.l., Europa S.s. e Interbanca Gestione Investimenti SGR p.a. si sono impegnate, con decorrenza dalla data della Convenzione Originaria ( <b>i</b>) a non trasferire a terzi, a qualsiasi titolo, sino alla data di conclusione dell&#8217;OPA, in tutto o in parte, le proprie Azioni e ( <b>ii</b>) a non aderire in via diretta, in via indiretta ovvero tramite soggetti fiduciari
        all&#8217;OPA con le proprie Azioni.
      </p>
      <p align="left">
        2. I medesimi impegni ( <b>i</b>) a non trasferire a terzi, a qualsiasi titolo, sino alla data di conclusione dell&#8217;OPA, in tutto o in parte, le proprie Azioni e ( <b>ii</b>) a non aderire in via diretta, in via indiretta ovvero tramite soggetti fiduciari all&#8217;OPA con le proprie Azioni, sono stati altres&#236; assunti da parte del Signor Ermanno Morini mediante la Convenzione
        Integrativa.
      </p>
      <p align="left">
        3. Interbanca Gestione Investimenti SGR p.a. (&quot; <b>IGI</b>&quot;) si &#232; impegnata ad acquistare dall&#8217;Offerente, al prezzo di Euro 3,50 (tre virgola cinquanta) per azione, tutte le azioni Procomac conferite in sede di OPA che eccedano le n. 3.896.456 azioni e comunque fino a un massimo di n. 1.142.852 azioni Procomac. Il pagamento del corrispettivo da parte di IGI dovr&#224;
        avvenire in modo che l&#8217;Offerente abbia la piena disponibilit&#224; dei relativi fondi immediatamente prima della data di pagamento del corrispettivo dell&#8217;OPA.
      </p>
      <p align="left">
        4. Le Parti dichiarano che, a far data dal 31 ottobre 2003, esse non hanno acquistato azioni Procomac in quantit&#224; superiore al 2% del capitale sociale della stessa Procomac.
      </p>
    </blockquote>
    <p align="left">
      <b>5. Durata della Convenzione</b>
    </p>
    <p align="left">
      La Convenzione avr&#224; efficacia fino alla data del 30 giugno 2005.
    </p>
    <p align="left">
      <b>6. Ufficio del Registro delle Imprese presso cui la Convenzione sar&#224; depositata</b>
    </p>
    <p align="left">
      La Convenzione sar&#224; depositata presso l&#39;Ufficio del Registro delle Imprese di Parma nei termini previsti dall&#39;art. 122, co. 1, lett. c), del TUF.
    </p>
    <p align="left">
      <b>7. Tipo di patto tra quelli previsti dall&#39;articolo 122, co. 5, del TUF</b>
    </p>
    <p align="left">
      La Convenzione pu&#242; farsi rientrare nella tipologia di patto parasociale menzionata alla lettera b) dell&#39;art. 122, co. 5, del TUF.
    </p>
    <p align="justify">
      24 settembre 2004
    </p>
    <p align="justify">
      <b>[PE.1.04.1]</b>&#160;
    </p>
    <p align="justify">
      <strong>PATTO SCIOLTO CON PUBBLICAZIONE AVVENUTA IN DATA 5 FEBBRAIO 2005</strong>
    </p>
    <hr />
    <br />
    <br />
     
    <p align="center">
      <strong>PROCOMAC S.p.A.<br />
      </strong>Via Fedolfi n. 29, Sala Baganza (PR)<br />
      Capitale sociale Euro 21.404.560<br />
      Reg. Imprese di Parma n. 02220940346
    </p>
    <p align="justify">
      Ai sensi dell&#8217;art. 122 del d. lgs. 24 febbraio 1998, n. 58, come successivamente modificato (il &quot;<b>Testo Unico</b>&quot;), e delle applicabili disposizioni della Delibera CONSOB n. 11971 del 14 maggio 1999, come successivamente modificata, si rende nota l&#8217;esistenza di una convenzione parasociale, stipulata in data 26 gennaio 2005 (la &quot;<b>Convenzione
      Parasociale</b>&quot;), relativa a Procomac S.p.A. (&quot;<b>Procomac</b>&quot; o la &quot;<b>Societ&#224;</b>&quot;), le cui azioni sono quotate sul Mercato Telematico Azionario organizzato e gestito da Borsa Italiana S.p.A..
    </p>
    <p align="justify">
      <b>1. Societ&#224; i cui strumenti finanziari sono oggetto della Convenzione Parasociale</b>
    </p>
    <p align="left">
      Procomac, la societ&#224; i cui strumenti finanziari sono oggetto della Convenzione Parasociale, ha sede in Sala Baganza (Parma), Strada Fedolfi 29, &#232; iscritta presso il Registro delle Imprese di Parma, codice fiscale e numero di iscrizione 02220940346. Il capitale sociale sottoscritto e versato di Procomac &#232; di Euro 21.404.560 ed &#232; diviso in n. 21.404.560 azioni del valore
      nominale di Euro 1 cadauna (ciascuna un&#8217;&quot;<b>Azione</b>&quot; e, al plurale, tutte o parte delle stesse, le &quot;<b>Azioni</b>&quot;).
    </p>
    <p align="justify">
      <b>2. Azioni oggetto della Convenzione Parasociale e soggetti aderenti</b>
    </p>
    <p align="left">
      La Convenzione Parasociale ha a oggetto n. 15.886.420 Azioni, rappresentative del 74,21% del capitale sociale di Procomac (le &quot;<b>Azioni Oggetto Della Convenzione Parasociale</b>&quot;).
    </p>
    <p align="left">
      Gli aderenti alla Convenzione Parasociale sono alcuni soci di Procomac, ossia il signor Ermanno Morini, Nicri S.r.l., Europa s.s. e Interbanca Gestione Investimenti SGR S.p.A. (&quot;<b>Interbanca SGR</b>&quot;), nell&#8217;interesse e per conto di Interbanca Investimenti Due, il fondo comune di investimento mobiliare chiuso che la stessa gestisce (ciascuno un &quot;<b>Aderente</b>&quot; e,
      al plurale, gli &quot;<b>Aderenti</b>&quot;). Ciascun Aderente ha apportato alla Convenzione Parasociale tutte le Azioni detenute alla data della stipulazione della stessa.
    </p>
    <p align="left">
      La tabella riportata nel seguito indica gli Aderenti e la rispettiva percentuale di partecipazione al capitale di Procomac che le Azioni apportate da ciascuno alla Convenzione Parasociale rappresentano, nonch&#233; la percentuale che le stesse rappresentano rispetto al numero complessivo delle Azioni Oggetto Della Convenzione Parasociale:
    </p>
    <table class="basicTable" cellspacing="0" cellpadding="0" width="100%" border="1">
      <tr>
        <td>
          <strong>Aderente</strong>
        </td>
        <td>
          <p align="center">
            <strong>N. Azioni</strong>
          </p>
        </td>
        <td>
          <p align="center">
            <strong>% capitale</strong>
          </p>
        </td>
        <td>
          <p align="center">
            <strong>% Azioni Oggetto<br />
             della Convenzione<br />
             Parasociale</strong>
          </p>
        </td>
      </tr>
      <tr>
        <td>
          Europa s.s.
        </td>
        <td>
          <p align="center">
            7.760.160
          </p>
        </td>
        <td>
          <p align="center">
            36,26
          </p>
        </td>
        <td>
          <p align="center">
            48,85
          </p>
        </td>
      </tr>
      <tr>
        <td>
          Nicri S.r.l.
        </td>
        <td>
          <p align="center">
            5.790.600
          </p>
        </td>
        <td>
          <p align="center">
            27,04
          </p>
        </td>
        <td>
          <p align="center">
            36,45
          </p>
        </td>
      </tr>
      <tr>
        <td>
          Interbanca SGR
        </td>
        <td>
          <p align="center">
            1.648.860
          </p>
        </td>
        <td>
          <p align="center">
            7,70
          </p>
        </td>
        <td>
          <p align="center">
            10,38
          </p>
        </td>
      </tr>
      <tr>
        <td>
          Ermanno Morini
        </td>
        <td>
          <p align="center">
            686.800
          </p>
        </td>
        <td>
          <p align="center">
            3,21
          </p>
        </td>
        <td>
          <p align="center">
            4,32
          </p>
        </td>
      </tr>
      <tr>
        <td>
          <strong>Totale</strong>
        </td>
        <td>
          <p align="center">
            <strong>15.886.420</strong>
          </p>
        </td>
        <td>
          <p align="center">
            <strong>74,21</strong>
          </p>
        </td>
        <td>
          <p align="center">
            <strong>100</strong>
          </p>
        </td>
      </tr>
    </table>
    <br />
    <br />
     
    <p align="justify">
      <b>3. Controllo di Procomac a seguito della stipulazione della Convenzione Parasociale</b>
    </p>
    <p align="left">
      A seguito della stipulazione della Convenzione Parasociale, nessuno degli Aderenti eserciter&#224; il controllo su Procomac ai sensi dell&#8217;art. 93 del Testo Unico.
    </p>
    <p align="justify">
      <b>4. Contenuto e durata della Convenzione Parasociale</b>
    </p>
    <p align="justify">
      <u>4.1 Obblighi in caso di offerta pubblica di acquisto</u>
    </p>
    <p align="left">
      In data 27 gennaio 2005 Nicri S.r.l. (di seguito, anche l&#8217;&quot;<b>Offerente</b>&quot;) ha effettuato presso CONSOB una comunicazione ex art. 102 del Testo Unico, contestualmente comunicata al mercato, relativa ad un&#8217;offerta pubblica di acquisto volontaria (l&#8217;&quot;<b>Offerta</b>&quot;) su tutte le Azioni diverse dalle Azioni Oggetto Della Convenzione Parasociale.
      L&#8217;Offerta, pertanto, ha ad oggetto n. 5.518.140 Azioni - sulle n. 21.404.560 Azioni che costituiscono l&#8217;intero capitale sociale di Procomac - pari al 25,79% del capitale di Procomac (le &quot;<b>Azioni Oggetto dell&#8217;Offerta</b>&quot;).
    </p>
    <p align="left">
      In vista dell&#8217;Offerta, ai sensi della Convenzione Parasociale, gli Aderenti si sono impegnati:
    </p>
    <p align="left">
      (i) a non trasferire a terzi, sotto qualsiasi forma e/o negozio, in tutto o in parte le Azioni detenute alla data della Convenzione Parasociale, sino
    </p>
    <p align="left">
      (a) al completamento dell&#8217;Offerta; ovvero
    </p>
    <p align="left">
      (b) qualora ne ricorrano le condizioni di legge, al completamento di eventuali ulteriori offerte pubbliche d&#8217;acquisto obbligatorie; nonch&#233;
    </p>
    <p align="left">
      (c) qualora l&#8217;Offerente dichiari di volersi avvalere del diritto di acquisto delle azioni residue ai sensi dell&#8217;articolo 111 del Testo Unico, fino alla data di completamento delle procedure relative all&#8217;esercizio del suddetto diritto di acquisto;
    </p>
    <p align="left">
      (ii) a non portare in adesione all&#8217;Offerta in via diretta, indiretta o tramite fiduciari, le Azioni detenute alla data della Convenzione Parasociale;
    </p>
    <p align="left">
      (iii) a non portare in adesione a eventuali ulteriori offerte pubbliche d&#8217;acquisto obbligatorie in via diretta, indiretta o tramite fiduciari, tutte le Azioni detenute e quindi sia le Azioni detenute alla data della Convenzione Parasociale, sia le Azioni acquistate successivamente alla data di stipulazione della Convenzione Parasociale, anche in forza di quanto pattuito nella
      medesima.
    </p>
    <p align="left">
      Interbanca SGR si &#232; impegnata, tra l&#8217;altro, ad acquistare a fermo dall&#8217;Offerente, ad un prezzo unitario di Euro 3,5 (pari al corrispettivo unitario offerto agli oblati nell&#8217;ambito dell&#8217;Offerta), le prime Azioni Oggetto dell&#8217;Offerta apportate all&#8217;Offerta fino ad un massimo di n. 1.142.852 Azioni Oggetto dell&#8217;Offerta.
    </p>
    <p align="left">
      Le pattuizioni di cui al presente paragrafo 4.1 avranno efficacia a partire dalla data di stipulazione della medesima e sino al 30 giugno 2006, ovvero fino al 28 febbraio 2005 in caso di mancata pubblicazione del documento d&#8217;offerta relativo all&#8217;Offerta entro detta data.
    </p>
    <p align="justify">
      <u>4.2 Gli assetti proprietari di Procomac</u>
    </p>
    <p align="justify">
      (a) In base alle disposizione della Convenzione Parasociale, nel caso in cui uno o pi&#249; Aderenti diversi da Interbanca SGR (gli &quot;<b>Altri Aderenti</b>&quot;) intendano vendere parte o tutte delle Azioni da essi detenute, Interbanca SGR avr&#224; un diritto di co-vendita tale per cui la stessa avr&#224; diritto di vendere, contestualmente ed alla medesima controparte acquirente, una
      percentuale delle Azioni di sua propriet&#224; pari alla stessa percentuale di Azioni di propriet&#224; degli Altri Aderenti cedute dagli stessi (il &quot;<b>Diritto Di Co-Vendita</b>&quot;). Il Diritto Di Co-Vendita non sussister&#224;, nei quindici mesi successivi alla stipulazione della Convenzione Parasociale, fino al momento in cui gli Altri Aderenti abbiano ricevuto, quale
      corrispettivo per l&#8217;eventuale cessione di Azioni, il pagamento di somme complessivamente pari a Euro 3.500.000 e solo in relazione a quella parte di Azioni cedute dagli Altri Aderenti il cui corrispettivo abbia determinato il superamento della somma di Euro 3.500.000 (le &quot;<b>Azioni In Esubero</b>&quot;). Il Diritto Di Co-Vendita, peraltro, sar&#224; limitato ad una percentuale di
      Azioni di Interbanca SGR pari a quella che le Azioni In Esubero rappresenteranno rispetto a tutte le Azioni di propriet&#224; degli Altri Aderenti. Successivamente allo spirare del quindicesimo mese dopo la stipulazione della Convenzione Parasociale, Interbanca SGR potr&#224; esercitare il Diritto Di Co-Vendita esclusivamente in relazione a una percentuale delle Azioni di sua propriet&#224;
      pari alla stessa percentuale di Azioni di propriet&#224; degli Altri Aderenti cedute dagli stessi. In ogni caso, Interbanca SGR avr&#224; diritto di esercitare il Diritto Di Co-Vendita per tutte le Azioni di sua propriet&#224; nel caso in cui gli Altri Aderenti, o uno di essi, vendano un numero di Azioni complessivamente rappresentative di una percentuale del capitale sociale di Procomac
      superiore al 50%; (b) nel caso in cui gli Altri Aderenti ricevano da un terzo un&#8217;offerta di acquisto o una manifestazione di interesse all&#8217;acquisto di una partecipazione pari al 100% del capitale sociale di Procomac, questi potranno richiedere a Interbanca SGR, che avr&#224; l&#8217;obbligo di vendere l&#8217;intera sua partecipazione in Procomac, di vendere al terzo la sua
      partecipazione in Procomac qualora il prezzo offerto dal terzo per ciascuna Azione sia pari o superiore a: (i) il pi&#249; alto tra Euro 1,584 e il prezzo di mercato determinato da un valutatore indipendente, nel caso in cui il terzo acquirente sia una parte correlata di uno degli Altri Aderenti o di uno dei soci di Nicri S.r.l. o Europa s.s. ovvero abbia stipulato con gli Altri Aderenti
      accordi inerenti la sottoscrizione o acquisizione di Azioni; ovvero (ii) Euro 1,584 nel caso in cui il terzo acquirente non si trovi in una delle circostanze di cui al punto (i); (c) ove gli Altri Aderenti vendano l&#8217;intera propria partecipazione in Procomac e non abbiano chiesto a Interbanca SGR di vendere le proprie Azioni in conformit&#224; a quanto previsto nel precedente capoverso
      o Interbanca SGR non abbia esercitato il Diritto di Co-Vendita, Interbanca SGR avr&#224; un&#8217;opzione put per la vendita di tutte le proprie Azioni al prezzo di Euro 1,584 per Azione.
    </p>
    <p align="justify">
      Le pattuizioni di cui al presente paragrafo 4.2 avranno efficacia a partire dalla data di sottoscrizione della Convenzione Parasociale e sino allo spirare del termine di sei anni da detta data.
    </p>
    <p align="justify">
      <u>4.3 Corporate governance di Procomac</u>
    </p>
    <p align="justify">
      (a) In base alle disposizioni della Convenzione Parasociale, il consiglio di amministrazione di Procomac sar&#224; composto di cinque membri. Interbanca SGR avr&#224; diritto di designare un membro dello stesso e gli altri saranno designati congiuntamente dagli Altri Aderenti. Il presidente del consiglio di amministrazione sar&#224; Ermanno Morini, mentre l&#8217;amministratore delegato
      dovr&#224; essere designato dagli Altri Aderenti. Le delibere del consiglio di amministrazione inerenti alle materie sotto elencate dovranno essere adottate con il voto favorevole dell&#8217;amministratore designato da Interbanca SGR:
    </p>
    <p>
      a) acquisto e cessione di partecipazioni e interessenze in altre societ&#224; ed imprese, acquisto, cessione, affitto di aziende e di rami di aziende per un enterprise value complessivo su base annua superiore ad Euro 2 milioni; b) rilascio e liberazione di garanzie reali; rilascio e liberazione di garanzie personali a favore di soggetti diversi da societ&#224; controllate da Procomac
      presenti e future (&quot;<b>Societ&#224; Controllate</b>&quot;); c) acquisto e vendita di beni immobili, marchi, brevetti e diritti di propriet&#224; industriale in genere, nonch&#233; la conclusione di contratti di licenza relativi ad essi; d) assunzione di dirigenti, risoluzione del rapporto di lavoro con dirigenti; nomina e sostituzione del direttore generale; e) attribuzione a terzi dei
      poteri generali di stipula di contratti di fornitura e/o di vendita di prodotti oggetto dell&#8217;attivit&#224; sociale; f) concessione, a favore di soggetti diversi da Societ&#224; Controllate, e assunzione, da soggetti diversi da Societ&#224; Controllate, di finanziamenti e altri debiti finanziari a medio o lungo termine, nonch&#233; rimborso anticipato degli stessi; g) conclusione di
      contratti di leasing, affitto, noleggio e simili nonch&#233; di contratti di locazione ultranovennale di beni mobili ed immobili che abbiano un importo unitario superiore ad Euro 500.000; h) determinazioni in materia di modalit&#224; di esercizio del diritto di voto nelle assemblee straordinarie delle societ&#224; partecipate da Procomac; i) approvazione del budget preventivo annuale e
      revisione del piano industriale approvato da Procomac il 2 dicembre 2004 e inerente la stessa e l&#8217;intero gruppo ad essa facente capo (il &quot;<b>Piano Di Ristrutturazione</b>&quot;); j) rapporti con soggetti e/o enti che costituiscano, rispetto agli Altri Aderenti, parti correlate.
    </p>
    <p>
      (b) Interbanca SGR avr&#224; diritto di designare un membro effettivo ed un membro supplente del collegio sindacale di Procomac e il presidente dovr&#224; essere una persona di gradimento di Interbanca SGR.
    </p>
    <p align="left">
      Le pattuizioni di cui al presente paragrafo 4.3 avranno efficacia dalla data di sottoscrizione della Convenzione Parasociale e fino allo spirare del termine di cinque anni da detta data ovvero il precedente momento in cui Interbanca SGR dismetta una parte delle Azioni di sua propriet&#224; e, per effetto di tale dismissione, venga a detenere una partecipazione nel capitale sociale di
      Procomac inferiore al 5%.
    </p>
    <p align="justify">
      <u>4.4 Ulteriori diritti e quorum</u>
    </p>
    <p align="left">
      A Interbanca SGR competono alcuni particolari diritti di informazione e di ispezione per valutare l&#8217;andamento di Procomac e delle Societ&#224; Controllate.
    </p>
    <p align="left">
      L&#8217;assemblea straordinaria di Procomac, in qualsiasi convocazione, deliberer&#224; con il voto favorevole del 90% dell&#8217;intero capitale sociale, salvo che nel caso di aumenti di capitale senza esclusione del diritto di opzione e adozione di delibere delle quali la legge richieda l&#8217;adozione, nei quali casi deliberer&#224; con le maggioranze previste dal Codice Civile.
      Inoltre, Interbanca SGR, in sede di assemblea straordinaria, dovr&#224; approvare l&#8217;adozione di tutte quelle delibere relative al, ovvero connesse con l&#8217;esecuzione del, Piano Di Ristrutturazione.
    </p>
    <p align="left">
      Le pattuizioni di cui al presente paragrafo 4.4 avranno efficacia dalla data di revoca della quotazione delle Azioni sul Mercato Telematico Azionario organizzato e gestito da Borsa Italiana S.p.A. (il &quot;<b>De-Listing</b>&quot;) e sino allo spirare del termine di cinque anni dal De-Listing ovvero fino al precedente momento in cui Interbanca SGR dismetta una parte delle Azioni di sua
      propriet&#224; e, per effetto di tale dismissione, venga a detenere una partecipazione nel capitale sociale di Procomac inferiore al 5%. Ove il provvedimento di De-Listing non venga emanato entro il 30 giugno 2006, le pattuizioni di cui al presente paragrafo 4.4 diverranno definitivamente prive di efficacia.
    </p>
    <p align="justify">
      <u>4.5 Prelazione</u>
    </p>
    <p align="left">
      La Convenzione Parasociale prevede un diritto di prelazione a favore di ciascun Aderente in relazione a trasferimenti di Azioni effettuati da qualsiasi altro Aderente a qualsivoglia titolo ad esclusione dei trasferimenti effettuati dagli Altri Aderenti a favore di societ&#224; che abbiano il controllo di, siano controllate da, o siano sotto il comune controllo con uno o pi&#249; degli Altri
      Aderenti. Tale pattuizione avr&#224; efficacia dalla data di sottoscrizione della Convenzione Parasociale e per un periodo di cinque anni.
    </p>
    <p align="justify">
      <u>4.6 Diritti di uscita di Interbanca SGR</u>
    </p>
    <p align="left">
      La Convenzione Parasociale riconosce a Interbanca SGR i seguenti diritti di uscita dall&#8217;azionariato di Procomac:
    </p>
    <p align="left">
      (a) decorsi cinquanta mesi dalla sottoscrizione della Convenzione Parasociale, Interbanca SGR avr&#224; diritto di offrire agli Altri Aderenti di acquistare la propria partecipazione al prezzo determinato da una banca d&#8217;affari designata congiuntamente da tutti gli Aderenti. Qualora tale offerta non sia accettata, Interbanca SGR potr&#224; cedere la propria partecipazione nella
      Societ&#224; al terzo migliore offerente per l&#8217;acquisto del 100% di Procomac, essendo in tal caso gli Altri Aderenti obbligati ad acquistare la partecipazione di Interbanca SGR al prezzo offerto dal terzo acquirente o a cedere, allo stesso prezzo, le proprie partecipazioni al terzo acquirente;
    </p>
    <p align="left">
      (b) ove non sia effettuata una vendita a norma del precedente capoverso, decorsi cinquantotto mesi dalla sottoscrizione della Convenzione Parasociale Interbanca SGR avr&#224; un&#8217;opzione put nei confronti dagli Altri Aderenti (per un prezzo per Azione pari a Euro 3,5 maggiorato di un tasso pattuito) per n. 1.142.852 Azioni meno il numero di Azioni eventualmente gi&#224; cedute da
      Interbanca SGR in conformit&#224; alle disposizioni della Convenzione Parasociale. In caso di esercizio della suddetta opzione put, gli Altri Aderenti potranno esercitare nei confronti di Interbanca SGR un&#8217;opzione call per n. 1.648.860 Azioni (o per il minor numero di Azioni ancora detenute da Interbanca SGR) al prezzo di Euro 1 per Azione.
    </p>
    <p align="left">
      Le pattuizioni di cui al presente paragrafo 4.6 avranno efficacia dalla data di sottoscrizione della Convenzione Parasociale e per un periodo di sei anni.
    </p>
    <p align="justify">
      <b>5. Deposito della Convenzione Parasociale</b>
    </p>
    <p align="justify">
      La Convenzione Parasociale sar&#224; depositata, entro il termine previsto dall&#8217;art. 122, primo comma, lettera c), del Testo Unico, presso l&#8217;Ufficio del Registro delle Imprese di Parma.
    </p>
    <p align="justify">
      Il presente avviso compare sul quotidiano &quot;Bloomberg Finanza&amp;Mercati Sette&quot;
    </p>
    <p align="justify">
      5&#160;febbraio 2005
    </p>
    <p align="justify">
      <b>[PE.2.05.1]</b>&#160;
    </p>
    <p align="justify">
      <b>SOCIETA&#39; REVOCATA DALLE NEGOZIAZIONI DAL 21 MARZO 2005</b>
    </p>
    <p align="justify">
      &#160;
    </p>
  </body>
</html>

