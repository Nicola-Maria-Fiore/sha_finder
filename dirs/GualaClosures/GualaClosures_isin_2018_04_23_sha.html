<html>
<head>
<title>
      GUALA CLOSURES SPA (già SPACE4 SPA)
    </title>
<meta content="stp" name="subjectList"/>
<meta content="726241" name="linkid"/>
<meta content="GUALA CLOSURES SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="GUALA CLOSURES SPA" name="SOCIETA"/>
<meta content="stpatti" name="ss_table"/>
<meta content="2018-10-17" name="date"/>
<meta content="patti" name="tipo"/>
<meta content="N;paladini;1526920686876" name="synchro"/>
<meta content="570817" name="codconsob"/>
</head>
<body>
<p align="left">
<b>Informazioni essenziali relative al patto parasociale comunicato alla Consob  ai sensi dell’art. 122 del D.lgs. 24 febbraio 1998, n. 58</b>
</p>
<p align="center">
<strong>Space4 S.p.A.</strong>
</p>
<p>
      Ai sensi degli articoli 122 del D. Lg. 58/1998 (il “<strong>TUF</strong>”) e 130 del Regolamento Consob n. 11971 del 14 maggio 1999 (il “<strong>Regolamento Emittenti</strong>”), si riportano di seguito le informazioni essenziali relative al patto parasociale sottoscritto in data 16 aprile 2018 tra Space4 S.p.A. (“<strong>Space4</strong>”), GCL Holdings
      S.C.A. (“<strong>GCL</strong>”), Space Holding S.r.l. (“<strong>Space Holding</strong>”), Peninsula Capital II S.à r.l. (“<strong>Peninsula</strong>”) e i sig.ri Marco Giovannini, Anibal Diaz Diaz, Francesco Bove e Paolo Ferrari, <em>managers</em> di Guala Closures S.p.A. (“<strong>Guala</strong>”) (collettivamente, i
      “<strong>Managers</strong>”), nel contesto degli accordi volti a disciplinare termini e condizioni dell’integrazione societaria tra Space4 e Guala.
    </p>
<p>
<strong>1. <u>Premesse</u></strong>
</p>
<p>
      (A) In data 16 aprile 2018 i Consigli di Amministrazione di Space4 e di Guala hanno approvato l’operazione di integrazione societaria tra Space4 e Guala (l’“<strong>Operazione Rilevante</strong>”), da realizzarsi principalmente mediante l’acquisizione da parte di Space4 e Peninsula di massime n. 60.609.131 azioni ordinarie di Guala da GCL, titolare alla data
      della presente comunicazione dell’intero capitale sociale di Guala, e la successiva fusione per incorporazione di Guala in Space4 (la “<strong>Fusione</strong>”). L’efficacia della Fusione è subordinata al mancato avveramento delle condizioni risolutive e all’avveramento delle condizioni sospensive (o alla rinuncia alle medesime) previste negli accordi
      contrattuali regolanti l’Operazione Rilevante.
    </p>
<p>
      (B) Sempre in data 16 aprile 2018, gli azionisti di GCL si sono impegnati, ciascuno per quanto di rispettiva competenza, a porre in essere una riorganizzazione della struttura societaria di GCL (la “<strong>Riorganizzazione</strong>”), da perfezionarsi alla data prevista per – e, quindi, in sostanziale contestualità con – il <em>closing</em>
      dell’Operazione Rilevante e la stipula dell’atto di Fusione. Ad esito della Riorganizzazione, GCL risulterà essere veicolo di investimento di proprietà dei soli Managers.
    </p>
<p>
      Il Consiglio di Amministrazione di Guala ha altresì deliberato di sottoporre all’approvazione dell’assemblea straordinaria di Guala, da tenersi il 27 aprile 2018, o, in alternativa, entro il primo giorno lavorativo successivo all’emissione della relazione di BDO Italia S.p.A., in veste di esperto nominato dal Tribunale di Milano ai sensi dell’articolo
      2501-<em>sexies</em> del codice civile, sulla congruità del rapporto di cambio di Fusione, (i) la modifica dell’attuale statuto sociale di Guala, al fine di, tra l’altro: prevedere l’emissione, immediatamente a seguito della medesima assemblea, di n. 6.400.000 azioni di categoria speciale a voto plurimo (le “<strong>Azioni B Guala</strong>”), da assegnare
      a GCL mediante conversione di n. 6.400.000 azioni ordinarie dalla medesima detenute; le Azioni B Guala sono azioni ordinarie che attribuiscono al titolare 3 diritti di voto per ciascuna azione e (ii) un aumento di capitale a pagamento, da eseguirsi alla data del <em>closing</em> dell’Operazione Rilevante, per circa Euro 25.000.000,00 di controvalore mediante l’emissione di
      massime n. 3.701.614 azioni prive dell’indicazione del valore nominale aventi le medesime caratteristiche delle azioni ordinarie, da liberarsi integralmente mediante versamento di un importo di sottoscrizione unitario per azione pari a massimi Euro 6,75381 (l’ “<strong>Aumento di Capitale Managers</strong>”)a cui sono abbinati n. 1.480.646 <em>warrant</em> denominati
      “<em>Management Warrant Guala Closures S.p.A.</em>” da emettersi in ragione di n. 4 <em>warrant</em> ogni 10 azioni ordinarie Guala emesse nel contesto dell’aumento di capitale e che danno diritto a ricevere un’azione per ciascun <em>warrant</em> a fronte del pagamento di un prezzo di esercizio. I Managers si sono impegnati a che GCL sottoscriva e liberi
      integralmente detto aumento di capitale (ovvero altra società controllata dai Managers e partecipata da altri dipendenti di Guala - la “<strong>Società Veicolo Manager</strong>” -) e (iii) un ulteriore aumento di capitale scindibile per un ammontare massimo complessivo di Euro 13.000.071,88, da attuarsi mediante emissione di massime n. 1.480.646 azioni ordinarie Guala,
      da riservarsi all’esercizio della facoltà di sottoscrizione spettante ai portatori dei <em>warrant</em>, in conformità del relativo regolamento.
    </p>
<p>
      (C) Sempre in data 16 aprile 2018, Peninsula ha sottoscritto un accordo di <em>lock-up</em> nei confronti di Space4, in virtù del quale si è impegnata a non trasferire, in tutto o in parte, a titolo gratuito o oneroso, direttamente o indirettamente, la titolarità delle azioni ordinarie Guala, nel periodo intercorrente tra la data del <em>closing</em> dell’Operazione
      Rilevante e la data di efficacia della Fusione, e delle azioni ordinarie Space4 dopo la data di efficacia della Fusione (ivi incluse le eventuali ulteriori azioni ordinarie Space4 che Peninsula dovesse acquistare alla data di efficacia della Fusione in sede di esecuzione dell’accordo di cui al punto (I)), (i “<strong>Titoli Peninsula</strong>”) fino allo scadere del
      9° mese successivo alla data di efficacia della Fusione.
    </p>
<p>
      Le parti hanno concordato che saranno esclusi dall’ambito di applicazione del divieto di cui al presente punto (C): (i) i trasferimenti di Titoli Peninsula attuati in caso di offerte pubbliche di acquisto e/o scambio su azioni Space4 come da leggi e regolamenti applicabili; (ii) i trasferimenti attuati nell’ambito di fusioni di Space4 (ulteriori rispetto alla Fusione); (iii) i
      trasferimenti effettuati a favore di uno o più fondi e/o veicoli di investimenti gestiti da Peninsula, a condizione che il cessionario assuma nei confronti di Space4 i medesimi impegni di cui all’accordo di <em>lock-up</em> fino al relativo termine.
    </p>
<p>
      (D) Sempre in data 16 aprile, i Managers e GCL hanno sottoscritto un accordo di <em>lock-up</em> nei confronti di Space4 si sono impegnati a non trasferire, in tutto o in parte, a titolo gratuito o oneroso, direttamente o indirettamente, la titolarità delle azioni ordinarie Guala, nel periodo intercorrente tra la data del <em>closing</em> dell’Operazione Rilevante e la data di
      efficacia della Fusione, e delle azioni ordinarie Space4 dopo la data di efficacia della Fusione (i “<strong>Titoli Managers</strong>”) fino allo scadere del 18° mese successivo alla data di efficacia della Fusione.
    </p>
<p>
      Le parti hanno concordato che saranno esclusi dall’ambito di applicazione del divieto di cui al presente punto (D) trasferimenti di Titoli Managers: (i) attuati nell’ambito di operazioni derivanti da disposizioni di legge e/o regolamentari e/o da ordini da parte dell’autorità giudiziaria; (ii) adesione ad un’eventuale offerta pubblica di acquisto promossa sulle
      azioni di Space4; (iii) operazioni di riorganizzazione societaria, fusione o scissione, e (iv) nei confronti di creditori garantiti da pegno sulle azioni Space4 post Fusione che abbiano presentato richiesta di esecuzione del pegno.
    </p>
<p>
      (F) L’Accordo Quadro prevede, dalla data di sottoscrizione dello stesso sino alla data di efficacia della Fusione, un impegno di Peninsula, GCL e i Managers a non acquistare (né ad assumere impegni in tal senso), direttamente o indirettamente, la proprietà e/o la disponibilità di azioni ordinarie Space4 o strumenti convertibili o scambiabili in azioni ordinarie di
      Space4, fermo restando che il suddetto impegno non troverà applicazione con riferimento agli eventuali acquisti di azioni ordinarie Space4 effettuati da Peninsula ai sensi dell’accordo di cui al successivo punto
    </p>
<p>
      (G) L’Accordo Quadro prevede altresì che GCL Holdings LP S.àr.l e Private Equity Opportunities Fund II SCS-SIF, Compartment B alla data di esecuzione dell’Acquisizione sottoscrivano un accordo di <em>lock-up</em> nei confronti di Space 4 dello stesso tenore degli accordi di <em>lock-up</em> con Peninsula e i Managers di durata pari a 6 mesi dalla data di efficacia
      della Fusione.
    </p>
<p>
      (H) Per effetto della Fusione, a partire dalla data di efficacia della stessa, Space4 muterà la propria ragione sociale in “Guala Closures S.p.A.”, cosicché gli azionisti di Space4, successivamente a tale data, diventeranno azionisti di Guala; nei paragrafi che seguono, pertanto, ogni riferimento a “Space4” dovrà intendersi effettuato alla società
      risultante dalla Fusione.
    </p>
<p>
      (I) Inoltre, in data 16 aprile 2018 Space4 e Peninsula hanno sottoscritto un accordo, ai sensi del quale Peninsula si è impegnata ad acquistare immediatamente prima dell’efficacia della Fusione le azioni ordinarie Space4 per le quali sarà esercitato il diritto di recesso e che non saranno acquistate dai soci Space4 (ai sensi del procedimento di liquidazione di cui
      all’art. 2437-<em>quater</em>, commi da 1 a 3, del codice civile) fino a un controvalore massimo complessivo pari a Euro 10.000.000,00, per un prezzo pari al valore di liquidazione delle azioni ordinarie Space4 (pari a Euro 9,903 per azione) per le quali sarà esercitato il diritto di recesso.
    </p>
<p>
      (L) Nel contesto delle operazioni finalizzate alla Fusione, in data 16 aprile 2018 Space4, Space Holding, Peninsula, GCL e i Managers hanno sottoscritto un patto parasociale (il “<strong>Patto Parasociale</strong>”) disciplinante: (i) le modalità per l’elezione dei componenti del Consiglio di Amministrazione che entrerà in carica alla data di efficacia della
      Fusione; e (ii) le modalità e la tempistica per il rinnovo del Collegio Sindacale di Space4 immediatamente dopo la data di efficacia della Fusione.
    </p>
<p>
<strong><u>2. Tipo di accordo</u></strong>
</p>
<p>
      Le pattuizioni contenute nel Patto Parasociale, riprodotte in sintesi al paragrafo 6 che segue, sono riconducibili a pattuizioni parasociali rilevanti a norma dell’art. 122, commi 1 e 5, lett. b), del TUF.
    </p>
<p>
<strong><u>3. Società i cui strumenti finanziari sono conferiti nel Patto Parasociale</u></strong>
</p>
<p>
      Space4 S.p.A., con sede legale in Milano, via Mauro Macchi, n. 27, codice fiscale e numero di iscrizione al Registro delle Imprese di Milano 10038620968, capitale sociale sottoscritto e versato per Euro 51.340.000,00.
    </p>
<p>
<strong><u>4. Parti del Patto Parasociale e strumenti finanziari conferiti nel medesimo</u></strong>
</p>
<p>
      Sono parti del Patto Parasociale: (i) Space4; (ii) GCL, società di diritto lussemburghese con sede in Lussemburgo, rue Albert Boschette n. 8A, numero d’iscrizione al Registro delle Imprese del Lussemburgo B 141.684; (iii) Space Holding, con sede in Milano, via Turati n. 7, C.F. e numero d’iscrizione al Registro delle Imprese di Milano 08187660967; (iv) Peninsula,
      società di diritto lussemburghese con sede legale in Lussemburgo, Boulevard Grande-Duchesse Charlotte n. 46 , numero d’iscrizione presso il Registro delle Imprese di del Lussemburgo B213.873; (v) Marco Giovannini, nato a Roma, il 16/4/1956 codice fiscale GVNMRC56D16H501K; (vi) Anibal Diaz Diaz, nato a El Ferrol, La Coruna (E), il, 07/05/1953,  codice fiscale
      DZDNBL53E07Z131D; (vii) Francesco Bove, nato a Nocera Inferiore (SA), il 10/09/1958, codice fiscale BVOFNC58P10F912N; e (viii) Paolo Ferrari, nato a Alessandria, il 20/02/1956, codice fiscale FRRPMR56B20A182T.
    </p>
<p>
      Space4 darà attuazione alla Fusione mediante: (i) annullamento di tutte le azioni (ordinarie e Azioni B Guala) rappresentanti l’intero capitale sociale di Guala alla data di efficacia della Fusione, (ii) assegnazione ai titolari di azioni di Guala alla data di efficacia della Fusione diversi da Space4 di massime n. 48.577.525 azioni ordinarie, prive di indicazione del valore
      nominale, aventi le stesse caratteristiche delle azioni ordinarie di Space4 (le “<strong>Azioni Ordinarie in Concambio</strong>”) e massime n. 4.322.438 Azioni B Space4, prive di indicazione del valore nominale e aventi caratteristiche coerenti con quelle delle Azioni B Guala, ivi compresa la stessa maggiorazione del diritto di voto di nuova emissione (le “<strong>Azioni B
      in Concambio</strong>”), rivenienti dall’aumento di capitale della Società Incorporante a servizio del rapporto di cambio, come di seguito descritto; (iii) annullamento di tutti i <em>warrant</em> Guala emessi alla data di efficacia della Fusione; e (iv) assegnazione ai titolari dei <em>warrant</em> Guala alla data di efficacia della Fusione di massimi n. 1.000.000
      <em>warrant</em> Space4 di nuova emissione (che, a seguito dell’efficacia della Fusione, saranno ridenominati “<em>Management Warrant Guala Closures S.p.A.</em>”) e aventi le caratteristiche di cui al relativo regolamento.
    </p>
<p>
      Formano oggetto del Patto Parasociale tutte le azioni Space4 <em>post</em> Fusione che saranno detenute dai paciscenti successivamente al, e per effetto del, perfezionamento della Fusione e, pertanto:
    </p>
<p>
      (i) le Azioni Ordinarie in Concambio che saranno assegnate a GCL e che saranno dalla medesima detenute nella società incorporanda prima della data di efficacia della Fusione;
    </p>
<p>
      (ii) le Azioni B in Concambio che saranno assegnate a GCL e che saranno dalla medesima detenute nella società incorporanda prima della data di efficacia della Fusione;
    </p>
<p>
      (iii) le Azioni Ordinarie in Concambio che saranno assegnate a Peninsula e che saranno dalla medesima detenute nella società incorporanda prima della data di efficacia della Fusione nonché quelle eventualmente acquistate in sede di esecuzione dell’accordo di cui al precedente punto (H);
    </p>
<p>
      (v) le n. 1.952.213 azioni ordinarie di cui Space Holding risulterà titolare per effetto della conversione automatica di n. 433.825 azioni speciali C (prive di diritto di voto) in azioni ordinarie a seguito del perfezionamento della Fusione, nonché le azioni ordinarie di Space4 <em>post</em> Fusione che saranno di volta in volta emesse e assegnate a Space Holding al verificarsi
      degli eventi di conversione indicati all’art. 5 dello statuto sociale; e
    </p>
<p>
      (vi) le n. 805.675 azioni speciali C (prive del diritto di voto) di cui Space Holding continuerà ad essere titolare successivamente alla conversione automatica di cui al punto (v) fintanto che le stesse non siano convertite in azioni ordinarie al verificarsi degli eventi di conversione indicati all’art. 5 dello statuto sociale.
    </p>
<p>
      La tabella che segue illustra, in conformità all’art. 130 del Regolamento Emittenti, in base alle informazioni a oggi disponibili e sulla base dei termini e condizioni dell’operazione: (a) il numero delle azioni conferite nel Patto Parasociale; (b) il numero dei diritti di voto che saranno conferiti nel Patto Parasociale; (c) la percentuale rappresentata da tali diritti di
      voto rispetto al totale dei diritti di voto esercitabili nelle assemblee di Space4 <em>post</em> Fusione; (d) la percentuale rappresentata da tali diritti di voto rispetto al totale dei diritti di voto complessivamente conferiti nel Patto Parasociale; e (e) la percentuale rappresentata dalle azioni conferite rispetto al totale delle azioni della medesima categoria emesse da Space4
      <em>post</em> Fusione.
    </p>
<p>
      La tabella assume: che (i) GCL Holdings LP S.à r.l., Private Equity Opportunities Fund II SCS-SIF, GCL e i Managers non richiedano congiuntamente che Space4 acquisti ulteriori azioni di Guala Closures S.p.A.; (ii) Space4 non eserciti la facoltà di designare un nuovo investitore; (iii) nessun socio di Space4 abbia esercitato il diritto di recesso; e (iv) l’Aumento di Capitale
      Managers sia integralmente sottoscritto.
    </p>
<table border="1" cellpadding="0" cellspacing="0" width="100%">
<tbody>
<tr>
<td valign="top">
<br/>
<strong>P</strong><strong>ARTECIPANTE</strong>
</td>
<td valign="top">
<p align="left">
<strong>(</strong><strong>A</strong><strong>) N.</strong> <strong>AZIONI</strong><br/>
<strong>CONFERITE</strong>
</p>
</td>
<td valign="top">
<p align="left">
<strong>(</strong><strong>B</strong><strong>) N.</strong> <strong>DIRITTI</strong><br/>
<strong>DI VOTO</strong><br/>
<strong>CONFERITI</strong>
</p>
</td>
<td valign="bottom">
<p align="left">
<strong>(</strong><strong>C</strong><strong>) %  </strong><strong>SU</strong><br/>
<strong>TOTALE</strong><br/>
<strong>DIRITTI DI</strong><br/>
<strong>VOTO</strong><br/>
<strong>DELL</strong><strong>’</strong><strong>INTERO</strong><br/>
<strong>CAPITALE</strong>
</p>
</td>
<td valign="top">
<p align="left">
<strong>(D) % </strong><strong>SU</strong><br/>
<strong>TOTALE DEI DIRITTI DI VOTO</strong><br/>
<strong>CONFERITI IN</strong><br/>
<strong>P</strong><strong>ATTO</strong>
</p>
</td>
<td valign="top">
<p align="left">
<strong>(E) %</strong> <strong>SU</strong><br/>
<strong>TOTALE</strong><br/>
<strong>AZIONI   DI</strong><br/>
<strong>CATEGORIA</strong>
</p>
</td>
</tr>
<tr>
<td valign="bottom">
<p align="left">
<strong>GCL</strong>
</p>
</td>
<td valign="top">
<p align="left">
               
            </p>
</td>
<td valign="top">
<p align="left">
               
            </p>
</td>
<td valign="top">
<p align="left">
               
            </p>
</td>
<td valign="top">
<p align="left">
               
            </p>
</td>
<td valign="top">
<p align="left">
               
            </p>
</td>
</tr>
<tr>
<td valign="bottom">
<p align="left">
              - az. ordinarie
            </p>
</td>
<td valign="bottom">
<p align="center">
              5.643.270
            </p>
</td>
<td valign="bottom">
<p align="center">
              5.643.270
            </p>
</td>
<td valign="bottom">
<p align="center">
              7,3
            </p>
</td>
<td valign="bottom">
<p align="center">
              22,1
            </p>
</td>
<td valign="bottom">
<p align="center">
              8,7
            </p>
</td>
</tr>
<tr>
<td valign="bottom">
<p align="left">
              - az. speciali B
            </p>
</td>
<td valign="bottom">
<p align="center">
              4.322.438
            </p>
</td>
<td valign="bottom">
<p align="center">
              12.967.315
            </p>
</td>
<td valign="bottom">
<p align="center">
              16,7
            </p>
</td>
<td valign="bottom">
<p align="center">
              50,7
            </p>
</td>
<td valign="bottom">
<p align="center">
              100,0
            </p>
</td>
</tr>
<tr>
<td valign="bottom">
<p align="left">
<strong>Peninsula</strong>
</p>
</td>
<td valign="top">
<p align="left">
               
            </p>
</td>
<td valign="top">
<p align="left">
               
            </p>
</td>
<td valign="top">
<p align="left">
               
            </p>
</td>
<td valign="top">
<p align="left">
               
            </p>
</td>
<td valign="top">
<p align="left">
               
            </p>
</td>
</tr>
<tr>
<td valign="bottom">
<p align="left">
              - az. ordinarie
            </p>
</td>
<td valign="bottom">
<p align="center">
              5.000.000
            </p>
</td>
<td valign="bottom">
<p align="center">
              5.000.000
            </p>
</td>
<td valign="bottom">
<p align="center">
              6,4
            </p>
</td>
<td valign="bottom">
<p align="center">
              19,6
            </p>
</td>
<td valign="bottom">
<p align="center">
              7,7
            </p>
</td>
</tr>
<tr>
<td valign="bottom">
<p align="left">
<strong>Space Holding</strong>
</p>
</td>
<td valign="top">
<p align="left">
               
            </p>
</td>
<td valign="top">
<p align="left">
               
            </p>
</td>
<td valign="top">
<p align="left">
               
            </p>
</td>
<td valign="top">
<p align="left">
               
            </p>
</td>
<td valign="top">
<p align="left">
               
            </p>
</td>
</tr>
<tr>
<td valign="bottom">
<p align="left">
              - az. ordinarie
            </p>
</td>
<td valign="bottom">
<p align="center">
              1.952.213
            </p>
</td>
<td valign="bottom">
<p align="center">
              1.952.213
            </p>
</td>
<td valign="bottom">
<p align="center">
              2,5
            </p>
</td>
<td valign="bottom">
<p align="center">
              7,6
            </p>
</td>
<td valign="bottom">
<p align="center">
              3,0
            </p>
</td>
</tr>
<tr>
<td valign="bottom">
<p align="left">
              - az. speciali C
            </p>
</td>
<td valign="bottom">
<p align="center">
              805.675
            </p>
</td>
<td valign="bottom">
<p align="center">
              -
            </p>
</td>
<td valign="bottom">
<p align="center">
              -
            </p>
</td>
<td valign="bottom">
<p align="center">
              -
            </p>
</td>
<td valign="bottom">
<p align="center">
              99,2
            </p>
</td>
</tr>
</tbody>
</table>
<br/>
<br/>
<p>
<strong><u>5. Controllo</u></strong>
</p>
<p>
      Alla data della presente comunicazione, nessun soggetto controlla Space4 ai sensi dell’art. 93 del TUF.
    </p>
<p>
      Alla data di efficacia della Fusione, nell’ipotesi in cui la Riorganizzazione si perfezioni secondo i termini concordati tra le parti di cui alla premessa (B), Space4 non sarà soggetta al controllo di alcun soggetto, ai sensi dell’art. 93 del TUF.
    </p>
<p>
<strong><u>6. Contenuto del Patto Parasociale</u></strong>
</p>
<p align="left">
<strong>(a) Impegni relativi alla nomina e alla composizione del Consiglio di Amministrazione di Space4(a partire dalla data di efficacia della Fusione)</strong>
</p>
<p>
<strong>(1)</strong> Le parti hanno concordato che il primo Consiglio di Amministrazione di Space4 che entrerà in vigore alla data di efficacia della Fusione sarà composto da 9 membri. Space4 si è impegnata a presentare, nei termini previsti dallo statuto vigente di Space4, una lista di candidati alla carica di consigliere di amministrazione (la “<strong>Lista
      Amministratori CdA</strong>”) composta da: (i) 4 candidati di designazione dei Managers, nelle persone di Marco Giovannini, Anibal Diaz Diaz, Francesco Bove e Filippo Giovannini che dovranno essere indicati con i numeri progressivi (1), (2), (3) e (4) nella Lista Amministratori CdA; (ii) 2 candidati di designazione di Space Holding di cui uno in possesso dei requisiti di indipendenza
      previsti dall’art. 147-<em>ter</em>, comma quarto, del TUF e dal Codice di Autodisciplina che dovranno essere indicati con i numeri progressivi (5) e (6) nella Lista Amministratori CdA; (iii) 2 candidati di designazione dei Managers e di Space Holding in comune accordo, in possesso dei requisiti di indipendenza previsti dall’art. 147-<em>ter</em>, comma quarto, del TUF e dal
      Codice di Autodisciplina e che dovranno essere indicati con i numeri progressivi (7) e (9) nella Lista Amministratori CdA; (iv) 1 candidato di designazione di Peninsula appartenente al genere meno rappresentato nella lista, che dovrà essere indicato con il numero progressivo (8) nella Lista Amministratori CdA.
    </p>
<p>
<strong>(2)</strong> Space4 si è altresì impegnata a presentare una proposta sulla remunerazione complessiva da attribuire, ai sensi dell’art. 2389, comma primo, del codice civile, ai componenti del Consiglio di Amministrazione che entreranno in carica alla data di efficacia della Fusione da sottoporre all’approvazione dell’assemblea di nomina, indicando un
      compenso lordo complessivo annuale pari a Euro 500.000 per l’intero Consiglio di Amministrazione (ivi inclusa la remunerazione spettante ai Presidenti dei Comitati interni al Consiglio di Amministrazione e al Presidente del Consiglio di Amministrazione).
    </p>
<p>
<strong>(3)</strong> Le parti hanno, inoltre, assunto impegni finalizzati ad assicurare che il Consiglio di Amministrazione di Space4 che entrerà in carica alla data di efficacia della Fusione sia composto da amministratori designati secondo i termini di cui al punto (1) che precede anche in ipotesi in cui uno o più degli amministratori designati dalle parti cessi/cessino dalla
      carica prima della scadenza del proprio mandato. Tale impegno in merito alla composizione del Consiglio di Amministrazione di Space4 <em>post</em> Fusione rimane in vigore per l’intera durata del Patto Parasociale, come indicata al paragrafo 7 di seguito, e troverà applicazione anche in ipotesi di cessazione o decadenza dell’intero Consiglio di Amministrazione di Space4
      <em>post</em> Fusione.
    </p>
<p align="left">
<strong>(b) Impegni relativi alla nomina e alla composizione del Collegio Sindacale di Guala (successivamente alla data di efficacia della Fusione)</strong>
</p>
<p>
<strong>(1)</strong> Nell’ambito delle pattuizioni raggiunte nel contesto della Fusione, Space4 ha assunto l’impegno a far sì che entro la data di efficacia della Fusione (i) tutti i membri del Collegio Sindacale di Space4 rassegnino le proprie dimissioni, dichiarando di non aver nulla a che pretendere da Space4, salvo il diritto al compenso dell’emolumento maturato e
      non ancora pagato alla data di efficacia della Fusione; e (ii) sia convocata, entro la data di efficacia della Fusione, un’assemblea di Space4 post Fusione con all’ordine del giorno un punto relativo alla nomina del nuovo Collegio Sindacale in sostituzione del Collegio Sindacale dimissionario.
    </p>
<p>
<strong>(2)</strong> Per suo canto, GCL si è impegnata a predisporre una lista di candidati alla carica di sindaco di Space4 post Fusione (la “<strong>Lista Sindaci di Maggioranza</strong>”) che indichi almeno 3 candidati sindaci effettivi e 2 candidati sindaci supplenti, restando inteso che: (i) GCL avrà il diritto di designare 2 sindaci effettivi (di cui uno
      sarà posto al numero 1 della lista uno con l’accordo di Space Holding) e 1 sindaco supplente; (ii) Space Holding avrà il diritto di designare 1 sindaco effettivo che sarà posto al numero 2 della lista ed 1 sindaco supplente; e (iii) i predetti diritti di designazione dovranno essere esercitati facendo sì che la composizione del Collegio Sindacale di Space4 post
      Fusione  rispetti i requisiti di equilibrio tra generi (maschile e femminile) previsti dalla normativa applicabile. È altresì previsto un impegno dei Managers e di GCL a votare, nel corso dell’assemblea di cui al precedente punto (1)(ii), la Lista Sindaci di Maggioranza.
    </p>
<p align="left">
<strong>(c) Altri impegni di Peninsula, GCL, i Managerse Space Holding successivi alla data di efficacia della Fusione</strong>
</p>
<p align="left">
<strong>(1)</strong> A decorrere dalla data di efficacia della Fusione ed entro il periodo di durata del Patto Parasociale, Peninsula, GCL, i Managers e Space Holding si sono impegnati, ciascuno per quanto di rispettiva competenza e anche assumendo l’impegno ex art. 1381 cod. civ. per i soggetti direttamente e/o indirettamente controllati, a non acquistare la proprietà o nuda
      proprietà ovvero diritti reali o obbligatori di azioni, a seconda dei casi, di Guala o Space4, di qualsiasi categoria (nonché qualsiasi diritto, opzione e obbligazione che attribuisce al titolare il diritto di acquistare o sottoscrivere azioni, titoli o altri strumenti finanziari che danno diritto, immediatamente o in futuro, alla conversione in, ovvero alla sottoscrizione di,
      azioni  esistenti di Space4) che determinino, un obbligo di promuovere un’offerta pubblica di acquisto rivolta ai possessori delle azioni Space4. È altresì previsto un obbligo di indennizzo e manleva nei confronti degli altri paciscenti da parte del soggetto che proceda all’acquisto di azioni Guala o Space4 cui consegua l’obbligo di promuovere
      un’offerta pubblica di acquisto sulle azioni Space4.
    </p>
<p>
<strong><u>7. Durata del Patto Parasociale</u></strong>
</p>
<p>
      Il Patto Parasociale è entrato in vigore alla data di sottoscrizione (avvenuta in data 16 aprile 2018) e avrà durata fino alla data di nomina del Collegio Sindacale di Space4 da parte dell’assemblea convocata ai sensi del precedente paragrafo (b)(1).
    </p>
<p>
      Le parti hanno convenuto che il Patto Parasociale dovrà intendersi automaticamente risolto nel caso in cui venga meno l’accordo quadro sottoscritto in data 16 aprile 2018 tra da GCL, Private Equity Opportunities Fund II SCS-SIF (Compartment B), GCL Holdings LP S.à r.l. e i Managers, da un lato, e Space4 e Peninsula, dall’altro, regolante i termini e le condizioni
      dell’Operazione Rilevante.
    </p>
<p>
<strong><u>8. Informazioni ulteriori</u></strong>
</p>
<p>
      Il Patto Parasociale è stato depositato presso il Registro delle Imprese di Milano in data 20 aprile aprile 2018.
    </p>
<p>
      Le informazioni di cui all’art. 130 del Regolamento Emittenti sono pubblicate sul sito internet www.space4spa.com.
    </p>
<p>
      Il Patto Parasociale è regolato dalla legge italiana. Eventuali controversie relative al Patto Parasociale sono di competenza esclusiva del Foro di Milano.
    </p>
<p>
      23 aprile 2018
    </p>
<p>
<strong>[SAD.1.18.1]