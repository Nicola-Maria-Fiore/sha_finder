/strong>
</p>
<p align="left">
       
    </p>
<hr/>
<br/>
<br/>
<p align="center">
<strong> LINIFICIO E CANAPIFICIO NAZIONALE S.p.A.</strong>
</p>
<p>
      Ai sensi della Delibera Consob n. 11971/99 e successive modifiche, si rende noto che in data 27 aprile 2006 è stato rinnovato per un ulteriore triennio con decorrenza dalla data di sottoscrizione e quindi fino al 26 aprile 2009, il Patto di Sindacato stipulato in data 23 ottobre 2003 con decorrenza 1° novembre 2003 e scadente il 31 ottobre 2006, tra Manifattura Lane Gaetano
      Marzotto &amp; Figli S.p.A. ("<b>Marzotto</b>") e Industrie Zignago Santa Margherita S.p.A. ("<b>Zignago</b>") (anche indicate come la "<b>Parte</b>" o le "<b>Parti</b>"), avente per oggetto azioni ordinarie <b>Linificio e Canapificio Nazionale S.p.A.</b>
</p>
<p>
      In data 27 dicembre 2006 l’aderente al patto <b>Zignago</b> ha trasferito le n. 9.500.619 azioni ordinarie detenute in <b>Linificio</b> alla società <b>ZI.FI S.p.A.</b> ("<b>ZI.FI</b>"), società che detiene il 100% del capitale sociale di <b>Zignago.</b> A seguito dell’operazione suesposta, la società <b>ZI.FI</b> ha aderito al Patto di Sindacato,
      subentrando in tal modo in ciascun diritto, ragione od azione e per contro in ogni onere di <b>Zignago.</b> La società <b>ZI.FI</b> assumerà la denominazione di <b>Zignago Holding S.p.A</b>. e trasferirà la sede sociale in Fossalta di Portogruaro (VE), via Ita Marzotto n. 8, giusta delibera dell’assemblea straordinaria dei soci in data 22 dicembre 2006, repertorio
      n° 19652/7729 Dr. Paolo Pasqualis Notaio in Portogruaro.
    </p>
<p>
      Il Patto di Sindacato stipulato in data 23 ottobre 2003, volto ad assicurare, successivamente alla fusione per incorporazione di Zignago Tessile S.p.A. in Linificio e Canapificio Nazionale S.p.A. deliberata dalle rispettive assemblee straordinarie in data 10 ottobre 2003 (la "Fusione"), una gestione unitaria di Linificio, si pone tuttora come elemento strettamente funzionale
      all’attuazione del progetto industriale ad essa relativo. Il patto prevede tra l’altro impegni attinenti:
    </p>
<p>
      a) il trasferimento delle Azioni;
    </p>
<p>
      b) l’esercizio del voto;
    </p>
<p>
      c) la composizione degli organi sociali.
    </p>
<p>
<b>1. Società i cui strumenti finanziari sono oggetto del patto</b>
</p>
<p>
      Il Patto ha ad oggetto azioni ordinarie di Linificio e Canapificio Nazionale S.p.A. ("<b>Linificio</b>") con sede in Milano, iscritta al Registro delle Imprese di Milano, C.F. 00739120152, avente capitale sociale di Euro 27.648.000 diviso in azioni ordinarie del valore nominale unitario di Euro 1 (le "<b>Azioni</b>").
    </p>
<p>
<b>2. Strumenti finanziari conferiti nel Patto</b>
</p>
<p>
      Formano oggetto del patto n. <b>18.747.276</b> Azioni Linificio, aventi godimento regolare, rappresentanti complessivamente il <b>67,807%</b> delle n. 27.648.000 Azioni costituenti il capitale sociale Linificio dalla data di efficacia della Fusione.
    </p>
<p>
      Il Patto ha altresì ad oggetto tutte le eventuali ulteriori Azioni che gli aderenti al Patto avranno a detenere in futuro, direttamente od indirettamente, per averle acquisite a titolo oneroso, a titolo gratuito, in conseguenza di qualunque operazione societaria sul capitale, onerosa o gratuita, ovvero in occasione di conversione di strumenti finanziari di qualsiasi natura e comunque a
      qualsiasi titolo.
    </p>
<p>
<b>3. Soggetti aderenti al Patto</b>
</p>
<p>
      I soggetti aderenti al Patto sono elencati nella seguente tabella, riportante il numero di azioni conferite da ciascun soggetto:
    </p>
<table border="1" cellpadding="0" cellspacing="0" class="basicTable" width="100%">
<tbody>
<tr>
<td valign="top" width="39%">
<b></b>
<p align="center">
<b>Parte</b>
</p>
</td>
<td valign="top" width="26%">
<b></b>
<p align="center">
<b>N. Azioni conferite</b>
</p>
</td>
<td valign="top" width="19%">
<b></b>
<p align="center">
<b>% sulle Azioni Ordinarie del capitale</b>
</p>
</td>
<td valign="top" width="16%">
<b></b>
<p align="center">
<b>% sul totale delle Azioni sindacate</b>
</p>
</td>
</tr>
<tr>
<td valign="top" width="39%">
<p>
              Manifattura Lane Gaetano Marzotto &amp; Figli S.p.A. C.F.00166580241
            </p>
</td>
<td valign="top" width="26%">
<p align="right">
              9.246.657
            </p>
</td>
<td valign="top" width="19%">
<p align="right">
              33,444
            </p>
</td>
<td valign="top" width="16%">
<p align="right">
              49,323
            </p>
</td>
</tr>
<tr>
<td height="29" valign="top" width="39%">
<p>
              Zignago Holding S.p.A. (già ZI.FI S.p.A.)C.F.03781170281
            </p>
</td>
<td height="29" valign="top" width="26%">
<p align="right">
              9.500.619
            </p>
</td>
<td height="29" valign="top" width="19%">
<p align="right">
              34,363
            </p>
</td>
<td height="29" valign="top" width="16%">
<p align="right">
              50,677
            </p>
</td>
</tr>
<tr>
<td valign="top" width="39%">
<b></b>
<p align="left">
<b>TOTALE</b>
</p>
</td>
<td valign="top" width="26%">
<b></b>
<p align="right">
<b>18.747.276</b>
</p>
</td>
<td valign="top" width="19%">
<b></b>
<p align="right">
<b>67,807</b>
</p>
</td>
<td valign="top" width="16%">
<b></b>
<p align="right">
<b>100,000</b>
</p>
</td>
</tr>
</tbody>
</table>
     <br/>
<br/>
<p align="left">
      A seguito della sottoscrizione del Patto, nessuno degli Aderenti esercita singolarmente il controllo di Linificio, ai sensi e per gli effetti della normativa primaria e secondaria in materia e segnatamente ai sensi dell’art. 93 del D. Lgs. 24 febbraio 1998 n. 58.
    </p>
<p>
<b>4. Contenuto del Patto</b>
</p>
<p>
      4.1 Le Parti confermano di aver immesso le Azioni da ciascuna di esse detenute – e comunque si obbligano ad immettere le ulteriori Azioni che avessero in futuro a detenere – in conti di deposito intestati a ciascuna parte avendo già conferito mandato irrevocabile alla società fiduciaria Istifid S.p.A. (la "Fiduciaria") di amministrare le suddette Azioni. Tale
      mandato prevede, tra l’altro, che la Fiduciaria possa movimentare le Azioni sindacate solo in conformità di specifiche istruzioni congiuntamente impartite dalla Parte titolare delle Azioni e dal Segretario del Patto e comunque nel rispetto delle clausole del Patto.
    </p>
<p>
<i><b>Regole di gestione</b></i>
</p>
<p>
      4.2 Per tutta la durata del Patto le Parti si impegnano a fare quanto in proprio potere, affinché l’assemblea ordinaria di Linificio deliberi, di triennio in triennio, la nomina di un Consiglio di Amministrazione composto da 9 (nove) membri, designati come segue: (i) il Presidente del Consiglio di Amministrazione e l’Amministratore Delegato saranno designati congiuntamente
      dalle Parti; (ii) Marzotto e Zignago Holding S.p.A. (già ZI.FI) designeranno ciascuno due componenti del consiglio di amministrazione ai quali non verranno attribuite specifiche deleghe; (iii) altri tre componenti del consiglio di amministrazione con le caratteristiche di indipendenza previste dalle Istruzioni al Regolamento dei Mercati Organizzati e Gestiti da Borsa Italiana S.p.A. di
      volta in volta applicabili saranno proposti all’assemblea per la nomina da Marzotto e da Zignago Holding S.p.A. (già ZI.FI) congiuntamente. In mancanza di accordo, Marzotto e Zignago Holding S.p.A. (già ZI.FI) provvederanno alla candidatura di 1 (uno) consigliere indipendente ciascuno e proporranno congiuntamente 1 (uno) consigliere.
    </p>
<p>
      Per il triennio di vigenza del Patto (i) il Presidente del Consiglio di Amministrazione di Linificio sarà nominato di comune accordo tra le Parti e sarà il Consiglio di Amministrazione e per esso il Comitato Esecutivo che ne stabilirà i poteri; (ii) l’Amministratore Delegato sarà nominato di comune accordo tra le Parti. L’attività
      dell’Amministratore Delegato si svolgerà in conformità alle direttive e sotto il potere di indirizzo e controllo del Consiglio di Amministrazione e, per esso, del Comitato Esecutivo. Il Consiglio d’Amministrazione e per esso il Comitato Esecutivo provvederà a fissare e determinare le modalità e i limiti di esercizio dei poteri gestionali delegati.
    </p>
<p>
      4.3 Le Parti si impegnano a fare quanto in proprio potere affinché il Consiglio di Amministrazione di Linificio provveda alla nomina di un Comitato Esecutivo, composto da 4 (quattro) membri come segue: il Presidente del Consiglio di Amministrazione, l’amministratore delegato, 1 (uno) amministratore di designazione Marzotto e 1 (uno) di designazione di Zignago Holding S.p.A.
      (già ZI.FI) Al Comitato Esecutivo potranno essere conferite tutte le attribuzioni spettanti al Consiglio di Amministrazione fatte salve quelle richiamate dal quarto comma dell’articolo 2381 C.C.
    </p>
<p>
      L’attuale Collegio Sindacale resterà in carica sino alla naturale scadenza. Per tutta la durata del Patto le Parti si impegnano a fare quanto necessario affinché l’assemblea ordinaria di Linificio deliberi, di triennio in triennio, la nomina di un Collegio Sindacale composto da 3 sindaci effettivi e 3 sindaci supplenti. La nomina dei sindaci verrà effettuata sulla
      base di liste secondo lo statuto di Linificio adattato dalla normativa in materia. Le Parti s’impegnano a presentare una o più liste per effetto delle quali risultino nominati almeno 1 sindaco effettivo e 1 sindaco supplente designati da ciascuna Parte, fermo restando per la nomina del Presidente del Collegio Sindacale quanto disposto tassativamente dalla normativa in materia. Le
      Parti procederanno alla modifica dello statuto di Linificio al fine di adeguarlo alla normativa vigente in materia. Qualora per qualunque motivo venissero a cessare uno o più componenti del Consiglio di Amministrazione o del Collegio Sindacale le Parti si impegnano affinché l’amministratore o il sindaco nominato in sostituzione di quello cessato venga nominato tenendo conto
      dei criteri previsti dal Patto per la designazione ed i poteri degli amministratori o dei sindaci.
    </p>
<p>
      4.4 Nel caso in cui una Parte trasferisse tutte le proprie Azioni all’altra Parte o ad un terzo, ovvero nell’ipotesi di cui al paragrafo 4.9, la Parte cedente – su richiesta della Parte cessionaria o del terzo - si impegna a fare in modo che vengano rassegnate le dimissioni dalla carica degli amministratori e, se possibile, dei sindaci designati dalla Parte cedente.
    </p>
<p>
<i><b>Accordo preventivo</b></i>
</p>
<p>
      4.5 Le Parti concordano che le delibere degli organi sociali di Linificio relative alle materie elencate nel successivo paragrafo debbano essere assunte con il loro comune accordo. Per le delibere di competenza assembleare, in caso di dissenso, il Segretario del Patto sarà tenuto a disporre perché la Fiduciaria abbia a partecipare e ad astenersi dal voto nella relativa riunione
      assembleare
    </p>
<p>
      4.6 Le materie per le quali le Parti concordemente ritengono necessario il comune accordo preventivo sono le seguenti: -approvazione del <i>budget</i>; -approvazione del <i>business plan</i> triennale; -investimenti, impegni di firma e di cassa superiori a quanto sarà concordato nel <i>budget;</i> -proposte o delibere di aumenti di capitale e modifiche statutarie; - proposte o delibere
      di fusioni, scissioni e altre operazioni di finanza straordinaria; - trasferimenti di azienda (ivi inclusi i conferimenti di azienda sotto qualsiasi forma); - acquisto o cessione di partecipazioni; - approvazione del bilancio e distribuzione dei dividendi (fermo restando che le Parti s’impegnano a votare a favore della distribuzione annuale di un importo non inferiore al 50 %
      dell’utile consolidato di esercizio); - revoca degli amministratori.
    </p>
<p>
      4.7 Qualora nelle materie indicate nel paragrafo precedente non fosse raggiunto il necessario unanime accordo di Marzotto e di Zignago Holding S.p.A. (già ZI.FI) in occasione di una sola riunione assembleare, ovvero in relazione a due riunioni consecutive del Consiglio di Amministrazione, le Parti riterranno verificata un’ipotesi di disaccordo che renderà applicabile la
      procedura di Stallo Decisionale.
    </p>
<p>
      4.8 Per le decisioni di competenza del Comitato Esecutivo, qualora non fosse raggiunto tra Marzotto e Zignago Holding S.p.A. (già ZI.FI) il necessario preventivo e unanime accordo nelle materie indicate nel precedente paragrafo, le Parti si obbligano ad investire senza indugio della delibera oggetto di disaccordo il Consiglio di Amministrazione. L’applicazione della procedura di
      Stallo Decisionale sarà subordinata al mancato raggiungimento dell’accordo in relazione a tali delibere in due riunioni consecutive del Consiglio di Amministrazione.
    </p>
<p>
<i><b>Limite all’efficacia delle regole di gestione</b></i>
</p>
<p>
      4.9 Le regole di gestione di cui ai precedenti paragrafi cesseranno di avere effetto nel momento in cui una delle Parti venga a detenere una partecipazione inferiore al 16% del capitale sociale ordinario di Linificio; tutte le restanti disposizioni del Patto resteranno pienamente efficaci fino alla scadenza del medesimo, indipendentemente dalla misura delle partecipazioni detenute da
      ciascuna Parte.
    </p>
<p>
<i><b>Vincoli al trasferimento delle azioni e dell’esercizio del diritto di voto</b></i>
</p>
<p>
      4.10 Qualsiasi trasferimento di Azioni di Linificio oggetto del Patto, ad eccezione delle ipotesi di trasferimento infragruppo di cui al successivo paragrafo 4.13, sarà soggetto ad una procedura di prelazione, che prevede il diritto dell’altra Parte di acquisto di tutte le Azioni poste in vendita, alle condizioni ed al prezzo concordate dalla Parte cedente con l’aspirante
      cessionario, ovvero il diritto dell’altra Parte di co-vendita con un quantitativo di Azioni non superiore alla metà del numero di Azioni poste in vendita, con correlata riduzione delle Azioni trasferite al terzo dalla Parte cedente. In mancanza dell’esercizio del diritto di prelazione o di co-vendita, la Parte Cedente potrà liberamente trasferire le Azioni al terzo ai
      termini e condizioni anzidette. Ove non vi sia o non sia determinabile un corrispettivo in denaro, i diritti di prelazione e di co-vendita saranno esercitabili ad un prezzo per azione pari alla media ponderata delle quotazioni registrate presso l’MTA nei 12 mesi antecedenti. Nel caso in cui Linificio non fosse più quotato presso l’MTA, il prezzo per azione sarà
      determinato da un Valutatore che dovrà utilizzare i medesimi criteri previsti in caso di disdetta (punto 5.).
    </p>
<p>
      4.11 Per le vendite sull’MTA fino ad un massimo complessivo per entrambe le parti dell’1% delle Azioni Linificio in circolazione per ogni operazione e, comunque, fino ad un massimo complessivo per entrambe le Parti del 3% per ogni 12 mesi compiuti di durata del Patto, senza possibilità di accumulo, ciascuna Parte potrà vendere sul mercato seguendo, con
      l’intervento della Fiduciaria, una procedura che prevede la facoltà per l’altra Parte di aderire alla vendita stessa per un ammontare di Azioni non superiore alla metà della partita venduta, alle medesime condizioni.
    </p>
<p>
<i><b>Limiti inderogabili al possesso e vendita in blocco</b></i>
</p>
<p>
      4.12 Le Parti durante la vigenza del Patto saranno obbligate a detenere sempre una partecipazione che sommata alla partecipazione detenuta dall’altra Parte sia complessivamente non inferiore al 50% più un’azione del capitale sociale ordinario di Linificio. La violazione di tale disposizione comporterà la risoluzione immediata del Patto, con penale a carico della Parte
      inadempiente, ferma restando la risarcibilità dell’ulteriore danno.
    </p>
<p>
      Anche in deroga ad altre disposizioni contenute nel Patto, resta fermo il diritto di ciascuna Parte di vendere, e di obbligare l’altra Parte a vendere, l’intera partecipazione complessivamente detenuta da entrambe le Parti in Linificio, qualora una di esse riceva da un terzo un’offerta di acquisto dell’intera propria partecipazione. In tal caso si seguirà, con
      l’intervento della Fiduciaria, una procedura che prevede il diritto di prelazione dell’altra Parte per l’acquisto di tutte le Azioni della Parte che ha comunicato l’intenzione di vendere, alle medesime condizioni indicate per la vendita al terzo offerente. In caso di mancato esercizio della prelazione, si darà luogo al perfezionamento della vendita congiunta al
      terzo offerente di tutte le Azioni Linificio detenute da entrambe le Parti.
    </p>
<p>
<i><b>Limiti all’acquisto di azioni e alla costituzione di vincoli</b></i>
</p>
<p>
      4.13 Ciascuna Parte si impegna, durante la vigenza del Patto, salvo che con il consenso scritto dell’altra Parte, a non effettuare direttamente o indirettamente acquisti di qualsiasi genere da terzi di Azioni e/o a non rendersi beneficiaria di trasferimenti di Azioni sotto qualunque forma effettuati.
    </p>
<p>
      Ciascuna delle Parti ha la facoltà di acquistare in borsa azioni ordinarie "Linificio", anche senza il preventivo consenso, purchè non superi la soglia dell’1% del capitale sociale nei 12 mesi e dello 0,10% per ogni acquisto. Dell’acquisto dovrà essere data immediata comunicazione al Segretario del Patto, alla Fiduciaria ed all’altra Parte e le
      azioni acquistate, saranno vincolate in Patto di Sindacato e depositate presso la fiduciaria entro 5 (cinque) giorni dall’acquisto.
    </p>
<p>
      Comunque, ciascuna delle Parti si asterrà dall’effettuare operazioni che, in forma diretta o indiretta, possano comportare l’assunzione di obbligazioni di fare o di non fare per tutti gli aderenti al presente Patto (ad esempio di raggiungere una percentuale di possessi azionari complessiva tale da imporre un’O.P.A.), senza aver ottenuto per tali operazioni il
      preventivo consenso scritto dell’altra Parte.
    </p>
<p>
      Le Parti assumono l’impegno di non costituire in pegno le Azioni né di apporre alcun vincolo reale o altri gravami sulle Azioni, anche in favore di persone giuridiche Controllate o Controllanti o soggette al medesimo Controllo di ciascuna delle Parti, senza il preventivo consenso scritto dell’altra Parte.
    </p>
<p>
      Le Parti si danno atto che è ammesso il trasferimento a qualsiasi titolo delle Azioni oggetto del presente Patto a persone giuridiche Controllate o Controllanti o soggette al medesimo Controllo della Parte trasferente, purchè il nuovo intestatario accetti preventivamente il presente Patto, subentrando così in ogni diritto, ragione od azione e per contro in ogni onere ed
      obbligazione, del proprio "dante causa". Il cambio di Controllo dell'acquirente comporterà l’immediato ritrasferimento delle Azioni alla Parte che le aveva trasferite, ovvero il loro trasferimento ad altra persona giuridica Controllata o che Controlla o soggetta al medesimo Controllo della medesima Parte.
    </p>
<p>
<i><b>Stallo Decisionale</b></i>
</p>
<p>
      4.14 Qualora si versi in una situazione di Stallo Decisionale, i Presidenti di Marzotto e Zignago Holding S.p.A. (già ZI.FI) provvederanno ad incontrarsi entro i 15 Giorni Lavorativi successivi alla ricezione della Comunicazione di Stallo per tentare di risolvere amichevolmente tale situazione, con l’assistenza del Segretario del Patto. Le Parti si danno atto che si dovrà
      ritenere verificata una situazione di stallo decisionale nelle ipotesi indicate ai precedenti paragrafi 4.7 e 4.8 e per la designazione degli amministratori di nomina comune.
    </p>
<p>
      Decorsi i suddetti 15 Giorni Lavorativi senza che sia stato tenuto l’incontro, ovvero in caso di suo esito infruttuoso, si darà attuazione alla procedura che prevede il rilascio da entrambe le Parti di un impegno irrevocabile di acquisto dell’intera partecipazione in Linificio detenuta dall’altra parte, con precisazione del prezzo unitario di acquisto. La Parte che
      avrà formulato il prezzo di acquisto per Azione più elevato risulterà acquirente di tutte le Azioni Linificio possedute dall’altra Parte. Nel caso in cui una Parte non rilasci ovvero non rilasci nei termini l’impegno anzidetto, la Parte adempiente nei termini avrà diritto, a propria scelta ed al prezzo indicato nel proprio impegno, di rendersi acquirente
      dell’intera partecipazione nel Linificio detenuta dall’altra Parte, ovvero rendersi venditrice all’altra Parte dell’intera propria partecipazione nel Linificio.
    </p>
<p>
<b>5. Efficacia, durata e disdetta del Patto rinnovato</b>
</p>
<p>
      Il Patto rinnovato avrà efficacia ed entrerà in vigore tra le Parti con decorrenza dalla data di sua sottoscrizione, con contemporanea cessazione della validità del precedente testo. Il Patto avrà durata triennale e si riterrà tacitamente rinnovato di triennio in triennio, salvo disdetta che ciascuna parte avrà diritto di esercitare mediante comunicazione da
      inviarsi all’altra parte, ed in copia al Segretario, per lettera raccomandata a.r. spedita almeno 6 mesi prima della scadenza del patto.
    </p>
<p>
      Le Azioni della Parte che avrà comunicato la disdetta si intenderanno automaticamente offerte in vendita all’altra Parte ad un prezzo unitario pari alla media ponderata delle quotazioni registrate presso l‘MTA nel periodo di 12 mesi antecedente la data di esercizio del diritto di acquisto. Qualora al momento dell’esercizio della disdetta Linificio non fosse più
      quotata presso l’MTA, il prezzo unitario al quale saranno offerte in vendita le Azioni sarà determinato da un Valutatore, che dovrà applicare i medesimi criteri utilizzati per determinare il rapporto di concambio nell’ambito della Fusione, senza premi di controllo e/o sconti di minoranza.
    </p>
<p>
      Il diritto di acquisto potrà essere esercitato per tutte le Azioni detenute dalla Parte che avrà comunicato la propria disdetta ovvero per un numero di Azioni tale da consentire alla Parte acquirente di detenere almeno il 50% più un’Azione ("Quota Minima") del capitale sociale ordinario di Linificio. Nel caso in cui il diritto d’acquisto venga esercitato
      solo per la Quota Minima, la Parte acquirente avrà facoltà di indicare un terzo che avrà diritto di acquistare le restanti azioni dalla Parte cedente. In ogni caso sarà facoltà della Parte acquirente presentare un altro soggetto ad essa gradito per l’acquisto di parte o della totalità delle Azioni detenute dalla Parte cedente inclusa la Quota Minima.
    </p>
<p>
<b>6. Organi del Patto</b>
</p>
<p>
      Le Parti nominano di comune accordo il Segretario del Patto e, sempre di comune accordo, potranno in qualsiasi momento procedere alla Sua revoca. In caso di assenza o di impedimento il Segretario del Patto è temporaneamente sostituito dal Vice-Segretario, nominato con le stesse modalità del Segretario.
    </p>
<p>
      Sarà compito del Segretario: a) raccogliere la volontà delle Parti ai fini dell’espressione del voto in assemblea a cura della Fiduciaria; b) recepire le situazioni di insanabile disaccordo; c) ricevere senza indugio, ai fini della determinazione della situazione di Stallo Decisionale, gli estratti dei verbali del Consiglio di Amministrazione o del Comitato Esecutivo di
      Linificio da cui emerga la volontà divergente degli amministratori; d) inviare le comunicazioni e le conseguenti istruzioni alla società Fiduciaria; e) svolgere le funzioni allo stesso attribuite dal Patto, verificando il corretto adempimento delle procedure previste nel Patto.
    </p>
<p>
      Il Segretario potrà comunque, a suo insindacabile giudizio, convocare le Parti per esaminare problematiche inerenti l’oggetto del Patto o anche le modalità di svolgimento del Patto stesso.
    </p>
<p>
      Le funzioni del Segretario e del Vice-Segretario sono gratuite, spettando loro esclusivamente il rimborso a piè di lista delle spese vive sostenute, nonché un rimborso forfetario per spese non documentabili.
    </p>
<p>
<b>7. Sede del Patto</b>
</p>
<p>
      Il Patto di sindacato avrà sede presso Istifid S.p.A. Viale Jenner 51, 20159 Milano.
    </p>
<p>
<b>8. Clausola Penale e Clausola Arbitrale</b>
</p>
<p>
      La violazione delle disposizioni del Patto comporterà – salvo l’eventuale maggior danno e la possibilità della parte adempiente di avvalersi di ogni rimedio di legge - una penale a carico della Parte inadempiente a titolo di risarcimento del danno nella misura del 15 % del valore delle Azioni cui l’inadempimento si riferisce calcolato al prezzo di borsa alla
      chiusura delle contrattazioni del giorno in cui la violazione si è verificata.
    </p>
<p>
      Tutte le controversie tra le Parti derivanti dal Patto saranno risolte da un collegio di tre arbitri tutti nominati direttamente dalla Camera Arbitrale Nazionale e Internazionale di Milano. Gli arbitri procederanno in via rituale e secondo diritto. La sede dell’arbitrato sarà Milano. Fermo restando quanto precede ogni eventuale procedimento giudiziario comunque relativo al Patto
      sarà di competenza esclusiva del Foro di Milano.
    </p>
<p>
<b>9. Deposito</b>
</p>
<p>
      Il Patto sarà depositato entro i termini di legge presso l’Ufficio del Registro delle Imprese di Milano.
    </p>
<p>
      3 gennaio 2007
    </p>
<p>
<b>[LG.2.07.1]