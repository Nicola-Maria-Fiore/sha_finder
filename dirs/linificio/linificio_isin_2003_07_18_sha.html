<html>
<head>
<title>
      LINIFICIO E CANAPIFICIO NAZIONALE SPA - Estratto dei patti parasociali
    </title>
<meta content="stp" name="subjectList"/>
<meta content="147365" name="linkid"/>
<meta content="LINIFICIO E CANAPIFICIO NAZIONALE SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="LINIFICIO E CANAPIFICIO NAZIONALE SPA" name="societa"/>
<meta content="stpatti" name="ss_table"/>
<meta content="2007-10-09" name="date"/>
<meta content="stpatti" name="tipo"/>
<meta content="N;morandi;1168612411425" name="synchro"/>
<meta content="30107" name="codconsob"/>
</head>
<body>
<strong><b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b></strong>
<p align="center">
<b>LINIFICIO E CANAPIFICIO NAZIONALE S.P.A.</b> 
    </p>
<p align="center">
      Capitale sociale Euro 18.147.381,00 i.v.<br/>
      Sede legale in Fara Gera D'Adda (BG), Via Ponti 6<br/>
      Codice fiscale e Registro Imprese di Bergamo n. 00739120152
    </p>
<p>
      Ai sensi della Delibera Consob n. 11971/99 e successive modifiche (il " <strong>Regolamento Emittenti</strong>") si rende nota l'esistenza di un patto parasociale tra Manifattura Lane Gaetano Marzotto &amp; Figli S.p.A. (" <strong>Marzotto</strong>") e Industrie Zignago Santa Margherita S.p.A. (" <strong>Zignago</strong>"), nell'ambito di un accordo
      programmatico stipulato in data 8 luglio 2003 (l' " <strong>Accordo Quadro</strong>") avente ad oggetto la fusione per incorporazione (la " <strong>Fusione</strong>") della società Zignago Tessile S.p.A. (" <strong>Zignago Tessile</strong>") in Linificio e Canapificio Nazionale S.p.A. (" <strong>Linificio</strong>" o la "
      <strong>Società</strong>"). Le azioni di Linificio sono quotate nel Mercato Telematico Azionario organizzato e gestito da Borsa Italiana S.p.A..
    </p>
<p>
<strong>1.</strong><strong><u>Società i cui strumenti finanziari sono oggetto del patto</u></strong>
</p>
<p align="left">
<strong>Linificio</strong>, con sede in Fara Gera D'Adda (BG), Via Ponti 6, codice fiscale e numero di iscrizione al registro delle imprese di Bergamo 00739120152, capitale sociale Euro 18.147.381,00 i.v., suddiviso in n. 18.147.381 azioni da nominali 1 Euro ciascuna, di cui n. 11.880.000 azioni ordinarie e n. 6.267.381 azioni di risparmio.
    </p>
<p>
<strong>2. <u>Strumenti finanziari oggetto del patto</u></strong>
</p>
<p>
      Il patto contiene obblighi di natura parasociale a carico di Marzotto, titolare <strong>di n. 6.859.932 azioni ordinarie Linificio</strong>pari circa al 57% del capitale di Linificio stessa.
    </p>
<p>
<strong>3. <u>Soggetti aderenti al patto</u></strong>
</p>
<p>
      Le parti aderenti alle pattuizioni di natura parasociale contenute nell'Accordo Quadro sono <strong>Marzotto</strong>, con sede legale in Largo Santa Margherita 1, Valdagno (VI), capitale sociale Euro 72.188.302, iscritta presso il Registro delle Imprese di Vicenza al n. 00166580241, da un lato, e <strong>Zignago</strong>, con sede legale in Via Ita Marzotto 8, Fossalta di Portogruaro
      (VE), capitale sociale Euro 13.000.000, iscritta presso il Registro delle Imprese di Venezia al n. 00168350270, dall'altro.
    </p>
<p>
      Marzotto esercita il controllo di Linificio. Zignago non è titolare di azioni ordinarie Linificio.
    </p>
<p>
<strong>4. <u>Contenuto e durata del patto</u></strong>
</p>
<p>
      Marzotto si è impegnata a <strong>votare a favore della Fusione</strong>nell'assemblea straordinaria di Linificio che verrà convocata nel mese di Ottobre 2003 per approvare la Fusione stessa, a condizione che il rapporto di cambio che verrà proposto sia contenuto nel <em>range</em>di 170/178 azioni di nuova emissione Linificio per ogni azione Zignago Tessile.
    </p>
<p>
      Marzotto si è altresì impegnata a <strong>votare a favore della conversione obbligatoria delle azioni di risparmio</strong>di Linificio in azioni ordinarie sia nell'assemblea straordinaria di Linificio sia nell'assemblea speciale degli azionisti di risparmio.
    </p>
<p>
      L’Accordo Quadro ha durata fino al <b>31 dicembre 2003</b>, senza che sia previsto alcun rinnovo dello stesso, ed è risolutivamente condizionato al mancato ottenimento dell’autorizzazione da parte delle competenti autorità antitrust entro tale data.
    </p>
<p>
      Marzotto e Zignago si sono, altresì, impegnate a stipulare, entro e non oltre la data di efficacia della Fusione, un’ <b>ulteriore convenzione parasociale</b>che vincolerà le azioni Linificio detenute, a seguito della Fusione, da Marzotto (tra il 33,2% ed il 33,6%) e da Zignago (tra il 34 ed il 34,9%), nonché tutte le azioni che le parti dovessero in futuro detenere in
      Linificio. Le linee guida già da esse concordate sono sinteticamente riportate di seguito:
    </p>
<p>
      (a) <u>Consiglio di amministrazione</u>. Il consiglio di amministrazione di Linificio sarà composto da nove consiglieri designati come segue: (i) il presidente da Marzotto e Zignago; (ii) due amministratori delegati, rispettivamente, uno da Marzotto e l’altro da Zignago; (iii) Marzotto e Zignago designeranno ciascuno due membri del consiglio di amministrazione, senza speciali
      incarichi; (iv) altri due membri avranno le caratteristiche di indipendenza previste dalle Istruzioni al Regolamento dei Mercati gestiti e organizzati da Borsa Italiana S.p.A..
    </p>
<p>
      (b) <u>Comitato esecutivo</u>. Il comitato esecutivo di Linificio sarà composto da cinque membri, come segue: il presidente del consiglio di amministrazione; i due amministratori delegati; un amministratore di designazione Zignago e un amministratore di designazione Marzotto.
    </p>
<p>
      (c) <u>Consenso preventivo</u>. Le principali decisioni, sia assembleari che consiliari (quali l’approvazione dei <i>budget</i>, dei <i>business plan</i>, del bilancio, aumenti di capitale, fusioni e scissioni, trasferimenti di azienda, acquisto e cessioni partecipazioni, investimenti superiori al <i>budget</i>, ecc.), dovranno essere approvate congiuntamente da Marzotto e Zignago o
      da tutti i rispettivi consiglieri.
    </p>
<p>
      (d) <u>Diritto di prelazione</u>. Qualsiasi trasferimento di azioni di Linificio sarà soggetto ad un diritto di prelazione, per l’acquisto, alle medesime condizioni, di tutte o parte delle azioni oggetto di trasferimento.
    </p>
<p>
      (e) <u>Diritto di covendita</u>. Nel caso di mancato esercizio del diritto di prelazione, la parte che avrà ricevuto dall’altra parte la comunicazione dell’intenzione di trasferire le proprie azioni ad un terzo avrà il diritto di partecipare alla vendita, alle medesime condizioni, con un quantitativo di azioni non superiore alla metà del numero di azioni oggetto
      dell’offerta del terzo.
    </p>
<p>
      (f) <u>Obbligo di covendita</u>. Ciascuna parte avrà il diritto di vendere, e di obbligare l’altra parte a vendere, l’intera partecipazione complessivamente detenuta da entrambe le parti in Linificio. Tale diritto di vendita potrà essere esercitato solo nel caso in cui la parte che risulterà obbligata a vendere non avrà preventivamente esercitato il diritto
      di prelazione, di cui sopra.
    </p>
<p>
      (g) <u>Stallo decisionale</u>. La convenzione parasociale prevedrà clausole volte a risolvere eventuali situazioni di stallo decisionale che dovessero intervenire tra i soci: in tal caso ciascuna parte si impegnerà a rendersi acquirente dell’intera partecipazione in Linificio posseduta dall'altra parte, indicandone il prezzo; la parte che avrà formulato il prezzo
      più elevato avrà diritto di acquistare, al prezzo da essa indicato, tutte le azioni dell’altra parte.
    </p>
<p>
      (h) <u>Durata e rinnovo</u>. La convenzione parasociale avrà durata triennale a partire dalla data di efficacia della Fusione, e sarà rinnovabile di triennio in triennio salva disdetta che ciascuna parte potrà comunicare all’altra parte almeno sei mesi prima; nel caso di disdetta, le azioni detenute dalla parte che avrà comunicato la disdetta si intenderanno
      offerte in vendita all’altra parte ad un prezzo unitario pari alla media ponderata delle quotazioni registrate al sistema telematico della Borsa Italiana S.p.A. nel periodo di dodici mesi antecedente la data di esercizio del diritto di acquisto.
    </p>
<p>
      nessuna parte deterrà il controllo esclusivo di Linificio.
    </p>
<p align="justify">
<b>5.</b><b><u>Deposito dell’Accordo Quadro</u></b>
</p>
<p align="justify">
      Un estratto delle pattuizioni parasociali contenute nell’Accordo Quadro verrà depositato presso l’Ufficio del Registro delle Imprese di Bergamo nei termini previsti dalle norme di legge e regolamentari.
    </p>
<p>
      18 luglio 2003
    </p>
<p>
<b>[LG.1.03.1]