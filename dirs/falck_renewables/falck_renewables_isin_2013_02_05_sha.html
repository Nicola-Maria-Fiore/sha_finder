/strong>
</p>
<p align="center">
      * * *
    </p>
<p>
      Ai sensi dell’articolo 122 del Decreto Legislativo 24 febbraio 1998 n. 58, si rende noto che in data <strong>31 gennaio 2013</strong>, il Sig. Heller, Falck e Falck Energy <strong>hanno risolto per mutuo consenso l’accordo sottoscritto in data 9 aprile 2010</strong> e stipulato, nel medesimo contesto e con il medesimo atto, un nuovo accordo anch’esso contenente, inter
      alia, pattuizioni di natura parasociale.
    </p>
<p>
      5 febbraio 2013
    </p>
<hr/>
<p align="center">
<strong> FALCK RENEWABLES SPA</strong>
</p>
<p>
      Ai sensi dell’articolo 122 del Decreto Legislativo 24 febbraio 1998 n. 58, si rende noto che in data 31 gennaio 2013, il Sig. Heller, Falck e Falck Energy hanno risolto per mutuo consenso l’accordo sottoscritto in data 9 aprile 2010 e stipulato, nel medesimo contesto e con il medesimo atto, un nuovo accordo anch’esso contenente, inter alia, pattuizioni di natura
      parasociale pubblicato di seguito per estratto.
    </p>
<p>
<strong>Premesse</strong>
</p>
<p>
      (i)        il Sig. William Jacob Heller (il “<strong>Sig. Heller</strong>”) riveste attualmente la carica di <em>Chief Executive Officer</em> (CEO) e membro del Consiglio di Amministrazione di Falck Renewables Wind Limited, società di diritto inglese, con sede legale in Beaumont Mews 7-10, London W1G 6EB, iscritta al n. 4501104
      (“<strong>Wind</strong>”) nonché di membro del consiglio di amministrazione di Falck Renewables S.p.A. (“<strong>Renewables</strong>”);
    </p>
<p>
      (ii)       il Sig. Heller è proprietario, complessivamente, di n. 17.460.006 azioni ordinarie di Renewables rappresentative di una quota pari a circa il 5,991% del capitale sociale ordinario della stessa e attualmente depositate presso alcune società fiduciarie;
    </p>
<p>
      (iii)      in data 9 aprile 2010, il Sig. Heller, Falck Energy S.p.A., (“<strong>Falck Energy</strong>”) e Falck S.p.A. (“<strong>Falck</strong>”), hanno sottoscritto un accordo, come successivamente modificato in data 12 ottobre 2010, contenente, <em>inter alia</em>, alcune pattuizioni di natura parasociale relative alle azioni detenute dal Sig.
      Heller in Renewables nonché alle cariche ricoperte dal Sig. Heller in Wind e in Renewables e, più in generale, nelle società appartenenti al gruppo Falck (il “<strong>Vecchio Accordo</strong>”);
    </p>
<p>
      (iv)      in data 31 gennaio 2013, il Sig. Heller, Falck e Falck Energy hanno risolto per mutuo consenso il Vecchio Accordo e stipulato, nel medesimo contesto e con il medesimo atto, un nuovo accordo anch’esso contenente<em>, inter alia</em>, pattuizioni di natura parasociale relative a n. 12.934.226 azioni ordinarie detenute dal Sig. Heller in Renewables
      nonché alle cariche ricoperte dal Sig. Heller in Wind e in Renewables e, più in generale, nelle società appartenenti al gruppo Falck (l’“<strong>Accordo</strong>”);
    </p>
<p>
      (v)       alla data di stipula dell’Accordo, Falck Energy vanta un credito nei confronti del Sig. Heller per un importo pari a quanto dal Sig. Heller ancora dovuto a Falck Energy a titolo di corrispettivo, oltre agli eventuali interessi che matureranno su tale importo, (l’“<strong><em>Unpaid Amount</em></strong>”), per l’acquisto
      di n. 8.891.660 azioni Wind – poi conferite dal Sig. Heller in Renewables, in cambio di n. 5.157.163 azioni di quest’ultima, nell’ambito dell’operazione di aggregazione di Wind in Renewables completata nel 2010.
    </p>
<p>
      Di seguito viene riprodotto, in sintesi, il contenuto delle pattuizioni parasociali contenute nell’Accordo.
    </p>
<p>
<strong>A.        Società i cui strumenti finanziari sono oggetto delle pattuizioni parasociali contenute nell’Accordo</strong>
</p>
<p>
      Falck Renewables S.p.A., società di diritto italiano con sede legale in Milano, Corso Venezia n. 16, iscritta presso il Registro delle Imprese di Milano, numero di iscrizione e codice fiscale 03457730962, quotata presso il segmento STAR del Mercato Telematico Italiano gestito da Borsa Italiana S.p.A..
    </p>
<p>
<strong>B.        Numero delle azioni oggetto dell’Accordo</strong>
</p>
<p>
      N. 12.934.226 azioni ordinarie di Renewables di proprietà del Sig. Heller, rappresentative, alla data odierna, di una quota di circa il 4,438% del capitale sociale ordinario di Renewables.
    </p>
<p>
<strong>C.        Soggetti aderenti all’Accordo</strong>
</p>
<p>
      William Jacob Heller, residente in Balcombe Street n. 20, Londra (Regno Unito) NW1 6ND.
    </p>
<p>
      Falck Energy S.p.A., società di diritto italiano con sede legale in Milano, Corso Venezia n. 16, iscritta presso il Registro delle Imprese di Milano, numero di iscrizione e codice fiscale 07041410965.
    </p>
<p>
      Falck S.p.A., società di diritto italiano con sede legale in Milano, Corso Venezia n. 16, iscritta presso il Registro delle Imprese di Milano, numero di iscrizione e codice fiscale 00917490153.
    </p>
<p>
<strong>D.         Soggetti che esercitano il controllo su Renewables</strong>
</p>
<p>
      Le pattuizioni parasociali contenute nell’Accordo non attribuiscono ad alcun soggetto il controllo di Renewables ai sensi dell’articolo 93 del TUF in quanto, alla data di sottoscrizione dell’Accordo, Falck ha il controllo di diritto di Renewables.
    </p>
<p>
<strong>E.         Tipo di accordo</strong>
</p>
<p>
      Le pattuizioni parasociali contenute nell’Accordo sono riconducibili alle fattispecie disciplinate dall’art. 122, comma 1 e comma 5, lettera b), del TUF.
    </p>
<p>
<strong>F.        Contenuto delle pattuizioni parasociali di cui all’Accordo</strong>
</p>
<p>
<u>Impegno di <em>standstill</em></u>
</p>
<p>
      Il Sig. Heller si è impegnato, salvo previo consenso scritto di Falck e di Falck Energy, a non acquistare e a non acconsentire a che siano acquistati per suo conto, direttamente o indirettamente, diritti di qualsivoglia natura su alcuna delle azioni rappresentative l’attuale capitale sociale di Renewables, sino alla più lontana nel tempo tra (i) la data del 1 gennaio 2014 e
      (ii) la data - in ogni caso non successiva allo scadere del terzo anniversario della data di sottoscrizione dell’Accordo - alla quale il Sig. Heller abbia pagato integralmente a Falck Energy l’<em>Unpaid Amount</em> (la “<strong>Scadenza</strong>”).
    </p>
<p>
      Il Sig. Heller si è inoltre impegnato, sino alla Scadenza, a non stipulare con soggetti terzi accordi di natura parasociale aventi ad oggetto azioni Renewables.
    </p>
<p>
<u>Vincoli di intrasferibilità</u>
</p>
<p>
      Il Sig. Heller si è impegnato, salvo previo consenso scritto di Falck e di Falck Energy, a non trasferire ovvero costituire gravami su alcuna delle n. 5.157.163 azioni ordinarie Renewables di sua proprietà, sino alla Scadenza (il “<strong>Periodo di Intrasferibilità</strong>”).
    </p>
<p>
<u>Divieto di trasferimento a concorrenti</u>
</p>
<p>
      Il Sig. Heller si è impegnato, salvo previo consenso scritto di Falck e di Falck Energy, a non trasferire alcuna delle n. 12.934.226 azioni ordinarie Renewables di sua proprietà a soggetti che operino nel settore della ricerca, dello sviluppo ovvero della produzione delle energie rinnovabili, sino allo scadere del terzo anniversario dalla data di sottoscrizione dell’Accordo.
    </p>
<p>
<u>Diritto di prelazione</u>
</p>
<p>
      Esaurito il Periodo di Intrasferibilità e sino allo scadere del terzo anniversario dalla data di sottoscrizione dell’Accordo, fatti salvi i trasferimenti di azioni Renewables di proprietà del Sig. Heller, e da questi posti in essere in archi temporali di 30 giorni, che, complessivamente considerate, rappresentino meno del due percento del capitale sociale di Renewables, il
      Sig. Heller si è impegnato, qualora intenda cedere a terzi tutte o parte delle n. 12.934.226 azioni ordinarie Renewables di sua proprietà, ad offrire tale azioni in vendita, ai medesimi termini e condizioni proposti dal terzo acquirente, a Falck Energy che avrà diritto di acquistarle nel termine di 10 (dieci) giorni lavorativi successivi al ricevimento dell’offerta.
      Laddove l’offerta non sia stata accettata da Falck Energy entro il suddetto termine, il Sig. Heller potrà trasferire al terzo le azioni oggetto dell’offerta in prelazione nei 30 (trenta) giorni lavorativi successivi alla scadenza del termine per l’accettazione dell’offerta da parte di Falck Energy.
    </p>
<p>
<u>Presentazione della lista</u>
</p>
<p>
      Il Sig. Heller si è impegnato a non presentare, come azionista di Renewables (da solo o congiuntamente ad altri azionisti della stessa Renewables), alcuna lista per la nomina dei componenti del consiglio di amministrazione di Renewables sino alla Scadenza.
    </p>
<p>
<u>Impegno di stabilità a carico del Sig. Heller e trasferimento di azioni Renewables del Sig. Heller</u>
</p>
<p>
      Fatti salvi i casi di <em>good leaver</em>, in caso di cessazione prima della Scadenza del rapporto di lavoro del Sig. Heller in essere con, ovvero di qualsivoglia carica o posizione dal Sig. Heller ricoperta all'interno del, Gruppo Falck, è previsto l’obbligo del Sig. Heller di vendere e l’obbligo di Falck Energy e di Falck S.p.A. di procurare che una società del
      Gruppo Falck acquisti, tutte le n. 5.157.163 azioni ordinarie Renewables di proprietà del Sig. Heller.
    </p>
<p>
<strong>G.        Durata</strong>
</p>
<p>
      Le pattuizioni parasociali contenute nell’Accordo hanno una durata massima di 3 (tre) anni dalla data della sottoscrizione dell’Accordo stesso.
    </p>
<p>
<strong>H.         Ufficio del Registro delle Imprese presso cui l’Accordo è depositato</strong>
</p>
<p>
      Le pattuizioni di natura parasociale contenute nell’Accordo sono state depositate entro il termine previsto dall’articolo 122, comma 1, del TUF presso l’Ufficio del Registro delle Imprese di Milano.
    </p>
<p>
      5 febbraio 2013
    </p>
<p>
<strong>[AN.4.13.2]