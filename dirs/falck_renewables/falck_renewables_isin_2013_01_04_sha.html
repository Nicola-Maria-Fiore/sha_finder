/strong>
</p>
<hr/>
<p align="center">
<strong> </strong> <strong>FALCK RENEWABLES SPA</strong>
</p>
<p>
<strong>Premesse</strong><br/>
<br/>
      (i) in data 9 aprile 2010, il sig. <span lang="EN">William Jacob Heller, (il "<strong>Sig. Heller</strong>"), Falck Energy S.p.A. (già Falck Energy S.A.)</span> ("<strong>Falck Energy</strong>") e Falck S.p.A., ("<strong>Falck</strong>"), hanno sottoscritto un accordo contenente alcune pattuizioni di natura parasociale
      (l’"<strong>Accordo</strong>") con effetti rilevanti su azioni Falck Renewables S.p.A. ("<b>Falck Renewables</b>" allora denominata Actelios S.p.A.);
    </p>
<p align="justify">
      (ii) in data 26 luglio 2010 i Consigli di Amministrazione di Falck Energy e Actelios S.p.A. ("<strong>Actelios</strong>") hanno approvato un progetto di consolidamento in Actelios delle attività detenute da Falck Energy, attraverso Falck Renewables Plc (oggi Falck Renewables Wind Limited, "<b>Renewables Wind</b>"), nel settore dell’energia eolica, progetto che
      prevedeva, in sintesi, oltre ad una scissione parziale di Falck Energy, un aumento di capitale di Actelios riservato ai soci di minoranza di Renewables Wind da liberarsi mediante conferimento in natura delle azioni dagli stessi detenute in Renewables Wind nonché un aumento di capitale in denaro in Actelios per un importo complessivo di massimi Euro 130 milioni, (il
      "<strong>Progetto di Consolidamento</strong>");
    </p>
<p align="justify">
      (iii) in data 27 agosto 2010 le assemblee straordinarie di Actelios e Falck Energy hanno approvato il Progetto di Consolidamento, per quanto di rispettiva competenza;
    </p>
<p align="justify">
      (iv) in data 12 ottobre 2010 il Sig. Heller, Falck e Falck Energy hanno stipulato un accordo modificativo ed integrativo dell’Accordo (l’"<strong>Accordo Supplementare</strong>");
    </p>
<p align="justify">
      (v) in data 15 novembre 2010, a seguito del perfezionamento del Progetto di Consolidamento la denominazione di Actelios è stata modificata in Falck Renewables S.p.A.;
    </p>
<p align="justify">
      (vi) in data 15 marzo 2011 si è concluso il periodo di offerta in opzione dell’aumento di capitale in denaro di Falck Renewables per complessivi Euro 129.905.935,85.
    </p>
<p align="justify">
      Di seguito viene riprodotto, in sintesi, il contenuto delle pattuizioni parasociali contenute nell’Accordo (come modificato per effetto della stipula dell’Accordo Supplementare)
    </p>
<p align="justify">
<strong>A. Società i cui strumenti finanziari sono oggetto delle pattuzioni parasociali contenute nell’Accordo</strong>
</p>
<p align="justify">
      Falck Renewables S.p.A. - società costituita secondo il diritto italiano con sede legale in Milano, Corso Venezia n. 16, iscritta presso il Registro delle Imprese di Milano, numero di iscrizione e codice fiscale 03457730962, capitale sociale (interamente sottoscritto e versato) pari ad Euro 291.413.891,00, quotata presso il segmento STAR del Mercato Telematico Italiano gestito da Borsa
      Italiana S.p.A..
    </p>
<p align="justify">
<strong>B. Numero delle azioni oggetto dell’Accordo</strong>
</p>
<p align="justify">
      Le n. 12.934.226 azioni ordinarie di Falck Renewables, rappresentative di una quota pari al 4,438% circa del capitale sociale di Falck Renewables (le "<b>Azioni Falck Renewables</b>") attribuite al Sig. Heller a fronte del conferimento da parte dello stesso, nell’ambito del Progetto di Consolidamento, di tutte le azioni dal Sig. Heller allora detenute in Renewables Wind.
    </p>
<p align="justify">
<strong>C. Soggetti aderenti all’Accordo</strong>
</p>
<p align="justify">
      William Jacob Heller, residente in Balcombe Street n. 20, Londra (Regno Unito) NW1 6ND.
    </p>
<p align="justify">
      Falck Energy S.p.A. (già Falck Energy S.A.), società per azioni con sede legale in Milano, Corso Venezia n. 16, iscritta presso il Registro delle Imprese di Milano, numero di iscrizione e codice fiscale 07041410965.
    </p>
<p align="justify">
      Falck S.p.A., società per azioni con sede legale in Milano, Corso Venezia n. 16, iscritta presso il Registro delle Imprese di Milano, numero di iscrizione e codice fiscale 00917490153.
    </p>
<p align="justify">
<strong>D. Contenuto delle pattuizioni parasociali di cui all’Accordo</strong>
</p>
<p align="justify">
<u>Divieto di trasferimento a concorrenti</u>
</p>
<p align="justify">
      Il Sig. Heller si è impegnato a non trasferire le Azioni Falck Renewables a soggetti che operino nel settore della ricerca, dello sviluppo ovvero della produzione delle energie rinnovabili.
    </p>
<p align="justify">
<u>Diritto di prelazione</u>
</p>
<p align="justify">
      Fatti salvi i trasferimenti di azioni Falck Renewables posti in essere dal Sig. Heller, in archi temporali di 30 giorni, che, complessivamente considerate, rappresentino meno del due percento del capitale sociale di Falck Renewables, il Sig. Heller dovrà, qualora intenda cedere a terzi le Azioni Falck Renewables, offrire tali azioni in vendita, ai medesimi termini e condizioni proposti
      dal terzo acquirente, a Falck Energy che avrà diritto di acquistarle nel termine di 10 giorni lavorativi successivi al ricevimento dell’offerta. Laddove l’offerta non sia stata accettata da Falck Energy entro il suddetto termine, il Sig. Heller potrà trasferire al terzo le azioni oggetto dell’offerta in prelazione nei 30 giorni lavorativi successivi alla scadenza
      del termine per l’accettazione dell’offerta da parte di Falck Energy.
    </p>
<p align="justify">
<u>Presentazione della lista</u>
</p>
<p align="justify">
      Il Sig. Heller si è impegnato a non presentare, come azionista (da solo o congiuntamente ad altri azionisti), alcuna lista per la nomina dei componenti del consiglio di amministrazione di Falck Renewables. 
    </p>
<p align="justify">
<strong>E. Durata</strong>
</p>
<p align="justify">
      Le pattuizioni parasociali relative al divieto del Sig. Heller di trasferire le Azioni Falck Renewables a concorrenti, al diritto di prelazione di Falck nonché all’obbligo del Sig. Heller di non presentare liste per la nomina dei componenti del consiglio di amministrazione di Falck Renewables, sono stipulate a tempo indeterminato.
    </p>
<p align="justify">
<strong>F. Ufficio del Registro delle Imprese presso cui l’Accordo è depositato</strong>
</p>
<p align="justify">
      Le pattuizioni di natura parasociale contenute nell’Accordo e nell’Accordo Supplementare, sono state depositate entro il termine previsto dall’articolo 122, comma 1, del Testo Unico presso l’Ufficio del Registro delle Imprese di Milano.
    </p>
<p>
      4 gennaio 2013
    </p>
<p>
<strong>[AN.4.13.1]