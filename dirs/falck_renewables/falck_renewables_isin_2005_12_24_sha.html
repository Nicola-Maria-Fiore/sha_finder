/b>
</p>
<hr/>
<p align="center">
<b>ACTELIOS S.P.A.</b>
</p>
<p>
      FALCK S.P.A. - ITALGEST ENERGIA S.P.A.
    </p>
<p>
      La FALCK S.P.A., società per azioni con sede in Milano, corso Venezia n. 16, iscritta presso il REA di Milano al n. 683, CF 00917490153 (in seguito per brevità '<strong>FALCK</strong>') e la ITALGEST ENERGIA S.P.A., società per azioni con sede in Casarano (LE), Piazza Garibaldi, iscritta presso il REA di Lecce al n. 225606 CF. 03492590751 (in seguito per
      brevità<strong>: ITALGEST</strong>).
    </p>
<p align="center">
<strong>premesso che</strong>
</p>
<p>
<strong>1) FALCK</strong> S.p.A. detiene il 64,65% del capitale sociale della Actelios S.P.A. (in seguito: Actelios), società con sede in Milano, Corso Venezia n. 16, quotata presso il MTA, segmento STAR, gestito da Borsa Italiana S.p.A.;
    </p>
<p>
<strong>2) ITALGEST</strong> detiene il 13,56% del capitale sociale della Actelios;
    </p>
<p>
      3) In data 5 agosto 2003 le parti hanno sottoscritto un Patto Parasociale inerente l'attribuzione ad <strong>ITALGEST</strong> di alcuni diritti di designazione alle cariche sociali di Actelios connessi al mantenimento da parte di <strong>ITALGEST</strong> di una percentuale azionaria di Actelios non inferiore all'8%, nonché disciplinante alcune limitazioni a carico di
      <strong>ITALGEST</strong> al trasferimento di azioni di Actelios nonché un diritto di acquisto in capo a <strong>FALCK</strong> sulle azioni detenute da <strong>ITALGEST</strong> in Actelios ed un diritto di vendita di tali azioni a <strong>FALCK</strong> in capo a <strong>ITALGEST</strong>;
    </p>
<p>
      4) Rispetto a tale patto parasociale le parti hanno assolto a tutti gli oneri previsti dall'art. 122 del D. Lgs n. 58/98 e dagli articoli 129 e 130 del Regolamento Consob n. 11971/99 e successive modifiche;
    </p>
<p>
      5) Actelios ha deliberato l'aumento del capitale sociale per un ammontare di 250 milioni di euro giuste delibere dell'assemblea straordinaria dei soci del 5 settembre 2005, le delibere del Consiglio di Amministrazione del 18 ottobre 2005;
    </p>
<p align="center">
<strong>comunicano</strong>
</p>
<p>
      che relativamente alle loro partecipazioni in Actelios in data 21 dicembre 2005 hanno perfezionato un accordo parzialmente integrativo del patto parasociale sottoscritto in data 5 agosto 2003 (in seguito: ACCORDO) contenente alcune disposizioni rilevanti ai sensi del D.Lgs 55/98.
    </p>
<p align="center">
      * * *
    </p>
<p>
<strong>1. Società i cui strumenti finanziari sono oggetto dell'ACCORDO</strong>
</p>
<p>
      La società i cui strumenti finanziari sono oggetto dell'ACCORDO è la Società Actelios S.p.A., con sede in Milano, Corso Venezia n. 16 le cui azioni sono quotate presso il MTA, segmento STAR, gestito da Borsa Italiana S.p.A.
    </p>
<p>
<strong>2 Strumenti finanziari oggetto dell'ACCORDO</strong>
</p>
<p>
      L'ACCORDO prevede che <strong>ITALGEST</strong> ceda il 45% dei suoi Diritti di Sottoscrizione dell'aumento di capitale di Actelios per un ammontare di 250 milioni di euro a <strong>FALCK</strong>, tramite i Joint Lead Managers UBM e Merrill Lynch, ad un prezzo pari alla media dei prezzi realizzati dai diritti nel periodo di trattazione degli stessi.
    </p>
<p>
      La cessione del 45% dei Diritti di Sottoscrizione da <strong>ITALGEST</strong> a <strong>FALCK</strong> avrà luogo, per il tramite di UBM e Merrill Lynch, entro e non oltre il terzo giorno di borsa aperta successivo alla data di stacco dei Diritti di Sottoscrizione. Il pagamento del corrispettivo da <strong>FALCK</strong> a <strong>ITALGEST</strong>, calcolato in applicazione della
      formula di cui al precedente paragrafo, avrà luogo entro e non oltre il terzo giorno di borsa aperta successivo alla data di chiusura del periodo di trattazione dei Diritti di Sottoscrizione.
    </p>
<p>
<strong>3 Contenuto dell'ACCORDO.</strong>
</p>
<p>
      Si riportano qui di seguito le condizioni rilevanti dell'ACCORDO:
    </p>
<p>
<strong>- ITALGEST</strong> attribuisce a <strong>FALCK</strong> un'opzione Put da esercitarsi su azioni ordinarie Actelios fino ad un massimo di 20 milioni di euro derivante dalla vendita dei diritti;
    </p>
<p>
<strong>-</strong> L'Opzione Put potrà essere esercitata da <strong>FALCK</strong>, mediante comunicazione scritta, entro 30 giorni dalla data in cui sia divenuto certo ed esigibile il credito di <strong>ITALGEST</strong> nei confronti di Actelios. Qualora entro la data del 30 giugno 2007, tale credito non sia divenuto certo ed esigibile, <strong>FALCK</strong> non potrà
      esercitare l'Opzione Put.
    </p>
<p>
<strong>-</strong> Nel caso in cui <strong>FALCK</strong> non esercitasse l'Opzione Put nel termine di trenta giorni innanzi definito, <strong>ITALGEST</strong> non avrà più alcun obbligo nei confronti di <strong>FALCK</strong> in relazione all'acquisto di tali azioni.
    </p>
<p>
<strong>-</strong> Il prezzo di esercizio unitario delle Azioni relativo all'Opzione Put sarà determinato, anche in via d'alea, in conformità della seguente formula: prezzo di sottoscrizione delle nuove azioni emesse prezzo di acquisto pro-quota per azione dei diritti di opzione sostenuto da <strong>FALCK</strong> per i diritti ex <strong>ITALGEST</strong> + onere
      finanziario sostenuto da <strong>FALCK</strong> nel periodo dalla data di sottoscrizione alla data di esercizio dell'Opzione determinato sulla base del tasso euribor mensile maggiorato di uno spread su base annua (divisore 365) di 125 punti base (1,25%).
    </p>
<p>
<strong>-</strong> A parziale modifica di quanto previsto nel Patto Parasociale le Parti convengono che qualora sia divenuto certo ed esigibile il credito di 20 milioni di Euro di <strong>ITALGEST</strong> nei confronti di Actelios, <strong>ITALGEST</strong> lo utilizzi per pagare il corrispettivo dell'Opzione Put.
    </p>
<p>
<strong>-</strong> Il trasferimento delle Azioni a favore di <strong>ITALGEST</strong> ed il pagamento del corrispettivo a favore di <strong>FALCK</strong>, verranno effettuati contestualmente entro il termine perentorio di dieci giorni dalla data di ricevimento comunicazione scritta a mezzo della quale <strong>FALCK</strong> abbia esercitato il diritto di Opzione Put presso un notaio
      scelto da <strong>FALCK</strong> medesima.
    </p>
<p>
<strong>4. Modifica Patto Parasociale.</strong>
</p>
<p>
      lI <strong>Patto Parasociale</strong> sottoscritto in data 5 agosto 2003 continuerà ad esplicare la sua efficacia, per ogni finalità in esso prevista, nonostante l'eventuale periodo transitorio di discesa della quota di <strong>ITALGEST</strong> al di sotto della quota di partecipazione dell'8% del capitale sociale di Actelios senza subire alcuna modifica di sorta.
    </p>
<p>
<strong>5. Rinnovo del Patto Parasociale</strong>
</p>
<p>
      Nessuna modifica alla durata del Patto Parasociale del 5 agosto 2003 è stata apportata dalle Parti che hanno confermato l'intenzione di rinnovarlo alle medesime condizioni.
    </p>
<p>
<strong>6. Deposito dell'ACCORDO presso l'Ufficio del Registro delle Imprese.</strong>
</p>
<p>
      L'ACCORDO oggetto della presente pubblicazione sarà depositato presso il Registro delle Imprese di Milano nei termini di legge.
    </p>
<p>
      24 dicembre 2005
    </p>
<p>
<b>[AN.2.05.1]