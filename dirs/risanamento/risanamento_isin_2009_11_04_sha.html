<html>
<head>
<title>
      RISANAMENTO SPA - Estratto dei patti parasociali
    </title>
<meta content="stp" name="subjectList"/>
<meta content="442698" name="linkid"/>
<meta content="RISANAMENTO SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="RISANAMENTO SPA" name="societa"/>
<meta content="stpatti" name="ss_table"/>
<meta content="2015-04-30" name="date"/>
<meta content="stpatti" name="tipo"/>
<meta content="N;paladini;1367485325036" name="synchro"/>
<meta content="182990" name="codconsob"/>
</head>
<body>
<p>
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<b>RISANAMENTO SPA</b>
</p>
<p align="left">
      Ai sensi dell'art. 122 del D.Lgs. n. 58/1998 e successive modifiche (“<strong>TUF</strong>”) e degli artt. 127 e seguenti del Regolamento Consob n. 11971/1999 e successive modifiche (il “<strong>Regolamento Emittenti</strong>”), si rende noto quanto segue.
    </p>
<p align="left">
<strong>Premesse</strong>
</p>
<p align="left">
<strong>A.</strong> In data 2 settembre 2009, Risanamento S.p.A. (“<strong>Risanamento</strong>”) e le società da questa controllate Milano Santa Giulia S.p.A., MSG Residenze S.r.l., Tradital S.p.A., RI. Investimenti S.r.l. e RI. Rental S.p.A., da una parte, e Intesa Sanpaolo S.p.A., Unicredit Corporate Banking S.p.A., Banca Monte dei Paschi di Siena S.p.A., Banco
      Popolare S.c. a r.l., Banca Popolare di Milano S.c. a r.l., dall’altra parte, hanno sottoscritto un accordo di ristrutturazione dei debiti ex art. 182-<em>bis</em> del R.D. 16 marzo 1942 n. 267 (l’ “<strong>Accordo di Ristrutturazione Risanamento</strong>”).
    </p>
<p align="left">
<strong>B.</strong> In pari data, le società controllate dal Cav. Luigi Zunino, Zunino Investimenti Italia S.p.A. (“<strong>ZI</strong>”), Tradim S.p.A. (“<strong>Tradim</strong>”) e Nuova Parva S.p.A. (“<strong>Nuova Parva</strong>”), azioniste di Risanamento, da una parte, e Intesa Sanpaolo S.p.A., Unicredit Corporate Banking S.p.A. e Banco
      Popolare S.c. a r.l., dall’altra parte, hanno sottoscritto un distinto accordo di ristrutturazione dei debiti ex art. 182-<em>bis</em> del R.D. 16 marzo 1942 n. 267 (l’“<strong>Accordo di Ristrutturazione Sistema Holding</strong>”).
    </p>
<p align="left">
<strong>C.</strong> Alcune delle pattuizioni ipoteticamente riconducibili alle fattispecie di cui all’articolo 122, comma 1 del TUF sono state pubblicate per estratto in data 12 settembre 2009] su Milano Finanza e depositate presso il Registro delle Imprese di Milano in data 17 settembre 2009.
    </p>
<p align="left">
<strong>D.</strong> Anche in esecuzione dei suddetti Accordi, le Parti (come infra definite) hanno stipulato specifiche pattuizioni (le “<strong>Pattuizioni</strong>”) esclusivamente relative all’assemblea di Risanamento convocata per il 16 e 30 novembre prossimo rispettivamente in prima e seconda convocazione e rilevanti ai sensi dell’art. 122 comma 1 TUF.
    </p>
<p align="left">
<strong>I. SOCIETÀ I CUI STRUMENTI FINANZIARI SONO OGGETTO DELLE PATTUIZIONI</strong>
</p>
<p align="left">
      Le Pattuizioni hanno ad oggetto Risanamento, società avente sede in Milano, Via Bagutta n. 20, capitale sociale sottoscritto e versato Euro 282.566.897,82, codice fiscale e numero di iscrizione al Registro delle Imprese di Milano 019163412.
    </p>
<p align="left">
<strong>II. SOGGETTI ADERENTI</strong>
</p>
<p align="left">
      1. Luigi Zunino  e Stefania Cossetti, quali soggetti che detengono direttamente e indirettamente il 100% di Zunino Investimenti Italia s.p.a. in liquidazione, Nuova Parva s.p.a. in liquidazione e Tradim s.p.a. in liquidazione;
    </p>
<p align="left">
      2. Zunino Investimenti Italia s.p.a. in liquidazione, Nuova Parva s.p.a. in liquidazione e Tradim s.p.a. in liquidazione, quali società che complessivamente detengono il 72,971 % del capitale sociale di Risanamento, come riportato nella tabella che segue:
    </p>
<table border="1" cellpadding="1" cellspacing="1" width="100%">
<tbody>
<tr>
<td>
<p align="center">
<strong>Socio</strong>
</p>
</td>
<td>
<p align="center">
<strong>               N. azioni              </strong>
</p>
</td>
<td>
<p align="center">
<strong> % di capitale          </strong>
</p>
</td>
</tr>
<tr>
<td>
<p align="center">
              Tradim s.p.a. in liquidazione     
            </p>
</td>
<td>
<p align="center">
              50.268.106
            </p>
</td>
<td>
<p align="center">
              18,324%
            </p>
</td>
</tr>
<tr>
<td>
<p align="center">
              Nuova Parva s.p.a. in liquidazione        
            </p>
</td>
<td>
<p align="center">
              103.639.088
            </p>
</td>
<td>
<p align="center">
              37,778%
            </p>
</td>
</tr>
<tr>
<td>
<p align="center">
              Zunino Investimenti Italia s.p.a. in liquidazione
            </p>
</td>
<td>
<p align="center">
              46.278.223
            </p>
</td>
<td>
<p align="center">
              16,869%
            </p>
</td>
</tr>
</tbody>
</table>
<br/>
<br/>
<br/>
<br/>
<p align="left">
      3. Intesa Sanpaolo s.p.a., Unicredit Corporate Banking s.p.a., Banco Popolare s.c. a r.l. e Banca Popolare di Milano s.c. a. r.l.
    </p>
<p align="left">
      (i soggetti di cui ai punti 1, 2 e 3, collettivamente: le “<strong>Parti</strong>”)
    </p>
<p align="left">
<strong>III. PATTUIZIONI</strong>
</p>
<p align="left">
      Le Parti, con esclusivo riferimento all’assemblea di Risanamento convocata per il 16 e 30 novembre prossimo rispettivamente in prima e seconda convocazione:
    </p>
<p align="left">
      1. hanno dapprima pattuito – in data 31 ottobre 2009 – la presentazione, da parte di Zunino Investimenti Italia s.p.a. in liquidazione, Nuova Parva s.p.a. in liquidazione e Tradim s.p.a. in liquidazione, della seguente lista di candidati alla carica di amministratore di Risanamento:<br/>
<br/>
      1. Avv. Prof Vincenzo Mariconda;<br/>
      2. Dott. Prof. Mario Massari;<br/>
      3. Dott. Claudio Calabi;<br/>
      4. Dott. Massimo Mattera;<br/>
      5. Prof. Alessandro Cortesi;<br/>
      6. Avv. Carlo Pavesi;<br/>
      7. Avv. Luca Arnaboldi;<br/>
      8. Avv. Anna Maria Ruffo;<br/>
      9.  Dott. Matteo Tamburini;<br/>
      10. Dott. Ciro Piero Cornelli.<br/>
      11. Avv. Luigi Ragno.<br/>
<br/>
      I candidati indicati ai numeri 9, 10 e 11 della suddetta lista sono stati designati congiuntamente da: cav. Zunino, la dott.ssa Cossetti, Zunino Investimenti Italia s.p.a. in liquidazione, Nuova Parva s.p.a. in liquidazione e Tradim s.p.a. in liquidazione;
    </p>
<p align="left">
      2. successivamente, a seguito della sopravvenuta impossibilità dell’avv. Ragno ad accettare la carica di amministratore, hanno pattuito – in data 3 novembre 2009 – che Zunino Investimenti Italia s.p.a. in liquidazione, Nuova Parva s.p.a. in liquidazione e Tradim s.p.a. in liquidazione:<br/>
<br/>
      a) propongano la, e votino a favore della, determinazione in 10 del numero degli amministratori da eleggere;<br/>
<br/>
       b) votino a favore dell’elezione dei seguenti soggetti alla carica di amministratore:<br/>
<br/>
      1. Avv. Prof Vincenzo Mariconda;<br/>
      2. Dott. Prof. Mario Massari;<br/>
      3 Dott. Claudio Calabi;<br/>
      4. Dott. Massimo Mattera;<br/>
      5. Prof. Alessandro Cortesi;<br/>
      6. Avv. Carlo Pavesi;<br/>
      7. Avv. Luca Arnaboldi;<br/>
      8. Avv. Anna Maria Ruffo;<br/>
      9. Dott. Matteo Tamburini;<br/>
      10. Dott. Ciro Piero Cornelli.<br/>
<br/>
      I candidati indicati ai numeri 9 e 10 della suddetta lista sono stati designati congiuntamente da: cav. Zunino, la dott.ssa Cossetti, Zunino Investimenti Italia s.p.a. in liquidazione, Nuova Parva s.p.a. in liquidazione e Tradim s.p.a. in liquidazione;<br/>
<br/>
      c) nominino quale Presidente del Consiglio di Amministrazione il Prof. Avv. Vincenzo Mariconda, ove eletto.
    </p>
<p align="left">
<strong>IV. SOGGETTO CHE ESERCITA IL CONTROLLO AI SENSI DELL’ART. 93 TUF</strong>
</p>
<p align="left">
      Per effetto dell’esecuzione degli Accordi di cui in premessa, il Cav. Zunino cesserà di controllare (indirettamente) Risanamento.
    </p>
<p align="left">
<strong>V. EFFICACIA E DURATA DELLE PATTUIZIONI</strong>
</p>
<p align="left">
      Le Pattuizioni conserveranno efficacia fino alla celebrazione dell’assemblea ordinaria di Risanamento convocata per il 16 e 30 novembre prossimo rispettivamente in prima e seconda convocazione.
    </p>
<p align="left">
<strong>VI. DEPOSITO PRESSO IL REGISTRO DELLE IMPRESE</strong>
</p>
<p align="left">
      Le Pattuizioni contenute negli Accordi saranno depositate presso il Registro delle Imprese di Milano in conformità al disposto dell’articolo 122, comma 1 , lett. c) del TUF.
    </p>
<p align="left">
      4 novembre 2009
    </p>
<p align="left">
<strong>[RL.2.09.1]