<html>
<head>
<title>
      TECHEDGE SPA - Estratto dei patti parasociali
    </title>
<meta content="stp" name="subjectList"/>
<meta content="785350" name="linkid"/>
<meta content="TECHEDGE SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="TECHEDGE SPA" name="societa"/>
<meta content="stpatti" name="ss_table"/>
<meta content="2020-12-15" name="date"/>
<meta content="stpatti" name="tipo"/>
<meta content="N;prudenzi;1606237167391" name="synchro"/>
<meta content="597387" name="codconsob"/>
</head>
<body>
<p>
<b>Informazioni essenziali ai sensi dell'art. 122 del D. Lgs. 24 febbraio 1998, n. 58 (il TUF), e dell'art. 130 del Regolamento adottato dalla Consob con Delibera del 14 maggio 1999, n. 11971 (il Regolamento Emittenti)</b>
</p>
<p align="center">
<b>TECHEDGE S.P.A.</b>
</p>
<p>
<strong>1. Premesse</strong>
</p>
<p align="justify">
      In data 26 luglio 2020, OEP 14 Coöperatief U.A., una società di diritto olandese (OEP Coop, come più precisamente individuata al paragrafo 3), ai sensi e per gli effetti dell'articolo 102 del TUF e dell'art. 37 del Regolamento Emittenti, ha comunicato la propria decisione di promuovere, tramite un tramite un veicolo societario di diritto italiano di nuova costituzione
      nella forma di società per azioni (<strong>BidCo</strong>), un'offerta pubblica di acquisto volontaria totalitaria ai sensi degli articoli 102 e ss. del TUF, sul 100% delle azioni rappresentative del capitale sociale di Techedge S.p.A., società con azioni quotate sul Mercato Telematico Azionario, organizzato e gestito da Borsa Italiana S.p.A. (<strong>Techedge</strong>, come
      più precisamente individuata al paragrafo 2), rappresentanti la totalità delle azioni di Techedge in circolazione alla data del suddetto comunicato, ad un prezzo pari a Euro 5,40 per azione (l' <strong>Offerta</strong>). Ai fini dell'Offerta, in data 26 luglio 2020, OEP Coop, OEP 15 B.V., società direttamente controllata da OEP Coop (<strong>OEP 15</strong>, come
      più precisamente individuata al paragrafo 2, Masada Ltd. (<strong>M</strong> come più precisamente individuata al paragrafo 3) e Techies Consulting S.L. (<strong>T</strong> come più precisamente individuata al paragrafo 3, e, congiuntamente a OEP Coop, M e OEP 15, le Parti) hanno stipulato un accordo di investimento, rilevante, in alcune sue parti, ai sensi dell'articolo
      122, comma 1 e comma 5, lettere b) e c), del TUF (l’<strong>Accordo</strong>).
    </p>
<p align="justify">
      L’Accordo ha ad oggetto il reinvestimento da parte di M e T in OEP 15 di parte dei proventi derivanti dalla vendita, rispettivamente, (i) delle Azioni M (come infra definite) ai sensi del contratto di compravendita di azioni stipulato anch’esso in data 26 luglio 2020 tra M, il Sig. Edoardo Narduzzi e OEP Coop (lo SPA) (il Reinvestimento M), e (ii) delle Azioni T (come infra
      definite) nel contesto dell’Offerta (il Reinvestimento T e, congiuntamente al Reinvestimento M, i Reinvestimenti).
    </p>
<p>
      L’Accordo prevede, inter alia, taluni impegni delle Parti (come meglio descritti al paragrafo 4. di cui sotto) relativi a (i) il trasferimento delle azioni detenute, a seguito dei Reinvestimenti, da OEP Coop, M e T in OEP 15; nonché (ii) taluni accordi relativi alla corporate governance di, inter alia, Techedge e OEP 15 (l’Accordo).
    </p>
<p>
<b>2. Società i cui strumenti finanziari sono oggetto dell'Accordo</b>
</p>
<p align="justify">
      L’Emittente è Techedge S.p.A., società per azioni costituita ai sensi del diritto italiano con sede legale in Via Caldera 21, Milano, Italia, iscritta al registro delle imprese di Milano, Monza, Brianza, Lodi al numero 04113150967 e con capitale sociale pari ad Euro 2.577.723, diviso in complessive 25.777.230 azioni.
    </p>
<p>
      L’Accordo ha ad oggetto, tuttavia, anche le azioni di OEP 15, società costituita ai sensi del diritto olandese, con sede legale in Herengracht 466, Amsterdam 1017 CA, iscritta presso il Registro Commerciale Olandese al numero 78672937, con capitale sociale pari ad Euro 26.572, diviso in complessive 1.300.000 azioni. 3.Soggetti aderenti all'Accordo e strumenti finanziari
      oggetto dell'Accordo
    </p>
<p align="justify">
      I soggetti aderenti all'Accordo sono:
    </p>
<p align="justify">
      (i) OEP 14 Coöperatief U.A., società costituita ai sensi del diritto dei Paesi Bassi, con sede legale in Herengracht 466, 1017 CA, Amsterdam, Paesi Bassi, iscritta al Registro Commerciale Olandese al numero 68497363.
    </p>
<p align="justify">
      Si segnala che, alla data del 26 luglio 2020, OEP Coop controlla direttamente OEP 15, in quanto detiene 1.234.920 azioni, rappresentanti il 94.99% del capitale sociale di OEP 15;
    </p>
<p>
      (ii) OEP 15, come individuata al paragrafo 2 di cui sopra;
    </p>
<p align="justify">
      Alla data del 26 luglio 2020, OEP Coop e OEP 15 non detengono, direttamente o indirettamente, alcuna azione del capitale sociale di Techedge e/o altri strumenti finanziari emessi da Techedge, né strumenti finanziari derivati o aventi come sottostante tali strumenti.
    </p>
<p align="justify">
      (iii) Masada Ltd., una società costituita ai sensi del diritto inglese, con sede legale in 17 Carlisle Street, W1D 3BU, Londra, Regno Unito;
    </p>
<p align="justify">
      Alla data del 26 luglio 2020, M detiene n. 4.489.900 azioni ordinarie Techedge, rappresentanti il 17,4% del relativo capitale sociale (le Azioni M).
    </p>
<p align="justify">
      (iv) Techies Consulting S.L, una società costituita ai sensi del diritto spagnolo, con sede legale in c/Peguerinos 29-B, Madrid, Spagna, iscritta al registro delle imprese spagnolo al numero 28862, partita IVA numero B86218781.
    </p>
<p>
      Alla data del 26 luglio 2020, T detiene n. 2.864.870 azioni ordinarie Techedge, rappresentanti l’11,1% del relativo capitale sociale (le Azioni T). 4.Contenuto dell'Accordo
    </p>
<p>
<u>Previsioni relative a OEP 15</u>
</p>
<p>
<i>Diritto di sottoscrizione di azioni di OEP 15</i>
</p>
<p align="justify">
      L’Accordo prevede che, in caso l’assemblea dei soci di OEP 15 deliberi a favore di un aumento di capitale (o dell’emissione di strumenti finanziari convertibili in azioni di OEP 15) (l<strong>’Emissione</strong>), OEP Coop sarà tenuta, tra le altre cose, a far sì (anche esercitando in tal senso il proprio diritto di voto nell’assemblea di OEP 15) che
      M e T abbiano il diritto di sottoscrivere l’Emissione in proporzione alle azioni rispettivamente detenute nel capitale sociale di OEP 15. L’Accordo prevede, inoltre, che l’Emissione dovrà essere motivata da ragioni legate al business di OEP 15 e non potrà assumere a riferimento un valore di OEP 15 inferiore a quello risultante dalla seguente formula: (i) (a)
      ebitda consolidato di OEP 15 (e delle società da essa controllate) moltiplicato per (b) il multiplo utilizzato nel contesto dei Reinvestimenti più/meno (ii) posizione finanziaria netta di OEP 15 (e delle società da essa controllate), prendendo sempre come riferimento (ove necessario) la data di Emissione.
    </p>
<p align="justify">
      In aggiunta a quanto sopra, OEP Coop non potrà votare a favore di alcuna delibera (né compiere alcuna azione) che si risolva in una sostanziale cambiamento in senso negativo delle caratteristiche o dei diritti derivanti dalle azioni di M e T in OEP 15 (salvo il preventivo consenso scritto di M e T, a seconda dei casi).
    </p>
<p align="justify">
<i>Lock-up</i>
</p>
<p align="justify">
      L’Accordo prevede che M e T non potranno trasferire alcuna delle azioni da essi detenute in OEP 15 a soggetti diversi dalle Parti e i membri dei rispettivi gruppi (i Terzi) per un periodo di 3 anni a partire, rispettivamente, dalla data del Reinvestimento M e del Reinvestimento T, fatti salvi i trasferimenti eventualmente compiuti a seguito dell’esercizio del Diritto di
      Tag-Along e del Diritto di Drag-Along (come in seguito definiti) ai sensi dell’Accordo.
    </p>
<p align="justify">
      L’Accordo prevede inoltre che, nel periodo compreso tra la data di stipula dell’Accordo e il closing dell’operazione di compravendita di cui allo SPA), OEP Coop non effettuerà (direttamente o indirettamente) trasferimenti della (o di parte della) propria partecipazione in OEP 15 e/o nella società indirettamente controllata da OEP Coop Lutech S.p.A., a seguito dei
      quali OEP Coop cessi di controllare OEP 15 e/o Lutech S.p.A.. In caso di violazione del predetto impegno a carico di OEP Coop, M e T avranno diritto di recedere dall’Accordo e di non procedere, rispettivamente, al Reinvestimento M e al Reinvestimento T.
    </p>
<p align="justify">
<i>Tag-along (diretto)</i>
</p>
<p align="justify">
      Subordinatamente al perfezionamento del Reinvestimento M e/o del Reinvestimento T, l’Accordo prevede un diritto di tag-along (il Diritto di Tag-Along) a favore di M e T nel caso in cui OEP Coop ricevesse una proposta da Terzi avente ad oggetto la totalità della propria partecipazione in OEP 15 (o una parte della stessa tale da determinare la cessazione del controllo di OEP Coop
      su OEP 15) e intendesse accettarla. Il Diritto di Tag-
    </p>
<p align="justify">
      Along sarà esercitabile, proporzionalmente, ai medesimi termini e alle medesime condizioni concordate da OEP Coop con il relativo Terzo in relazione al trasferimento delle proprie azioni.
    </p>
<p align="justify">
<i>Drag-along (diretto)</i>
</p>
<p align="justify">
      Subordinatamente al perfezionamento del Reinvestimento M e/o del Reinvestimento T, l’Accordo prevede un diritto di drag-along a favore di OEP Coop nel caso in cui OEP Coop ricevesse una proposta da Terzi per l’acquisto, a fronte del pagamento di un prezzo in denaro, della totalità delle azioni di OEP 15, ivi incluso il caso in cui tale offerta preveda un successivo
      reinvestimento di OEP Coop (il Diritto di Drag-Along). A seguito dell’esercizio del Diritto di Drag-Along da parte di OEP Coop, in particolare, M e T saranno tenuti a vendere tutte le proprie azioni in OEP 15 ai medesimi termini e alle medesime condizioni concordate da OEP Coop con il relativo Terzo.
    </p>
<p align="justify">
<i>Diritti di tag-along e drag-along indiretti</i>
</p>
<p align="justify">
      Ai sensi dell’Accordo, il Diritto di Tag-Along e il Diritto di Drag-Along saranno esercitabili anche nel caso in cui una qualunque società facente parte del gruppo di cui è parte OEP Coop riceva una proposta ai sensi della quale One Equity Partners VI, L.P. il soggetto che esercita il controllo su OEP Coop, dovesse cessare di controllare OEP 15 e/o Lutech S.p.A. e BidCo.
    </p>
<p align="justify">
<i>Diritto di prelazione</i>
</p>
<p align="justify">
      Subordinatamente al perfezionamento del Reinvestimento M e/o del Reinvestimento T, l’Accordo prevede un diritto di prelazione a favore di OEP Coop in caso di trasferimento da parte di M o T delle proprie azioni in OEP 15. Tale diritto di prelazione sarà applicabile per tutte (e non meno di tutte) le azioni di M e/o T (a seconda dei casi) oggetto di vendita.
    </p>
<p align="justify">
<i>Governance di OEP 15</i>
</p>
<p align="justify">
      Subordinatamente al perfezionamento del Reinvestimento M e/o del Reinvestimento T e fintanto che M continui a detenere tutte le Azioni M, l’Accordo prevede che M avrà il diritto di designare 1 membro del consiglio di amministrazione di OEP 15.
    </p>
<p align="justify">
<u>Previsioni relative a Techedge</u>
</p>
<p align="justify">
<i>Governance di Techedge</i>
</p>
<p align="justify">
      Subordinatamente al perfezionamento del Reinvestimento M e/o del Reinvestimento T e fintanto che M continui a detenere tutte le Azioni M, l’Accordo prevede che:
    </p>
<p align="justify">
      (i) OEP 15, anche esercitando i propri diritti di voto quale controllante di BidCo, faccia sì che il membro del consiglio di amministrazione di Techedge nominato su designazione di M il 29 aprile 2020 non venga revocato dalla carica fino alla naturale scadenza del mandato; e
    </p>
<p align="justify">
      (ii) OEP Coop, anche esercitando i propri diritti di voto quale socio di OEP 15, faccia sì che nell’ambito della nomina del nuovo collegio sindacale di Techedge, uno dei candidati membri sia (i) incluso, su designazione di M, nella lista presentata da BidCo oppure, nel caso in cui la nomina non avvenga tramite liste, nominato quale membro del collegio sindacale.
    </p>
<p>
<b>5. Durata dell'Accordo</b>
</p>
<p align="justify">
      L’Accordo ha efficacia a decorrere dal 26 luglio 2020 fino al terzo anniversario dalla data di perfezionamento del closing della compravendita prevista ai sensi dello SPA. Alla scadenza, l’Accordo si rinnoverà automaticamente per ulteriori periodi di 3 (tre) anni ciascuno, a meno che una delle Parti trasmetta una comunicazione di risoluzione almeno 6 (sei) mesi prima della
      scadenza di ciascun periodo di durata.
    </p>
<p align="justify">
      Le previsioni aventi carattere parasociale ai sensi dell’articolo 122 TUF menzionate al paragrafo 4 di cui sopra, hanno efficacia a decorrere dalla data del closing della compravendita prevista ai sensi dello SPA per un periodo di 3 (tre) anni, in conformità all’articolo 123 TUF.
    </p>
<p>
<b>6. Tipo di patto</b>
</p>
<p align="justify">
      Le pattuizioni parasociali contenute nell'Accordo rientrano nella fattispecie prevista dall'art. 122, comma 1 e comma 5, lett. b) e c), del TUF.
    </p>
<p align="justify">
      Il presente estratto costituisce una sintesi delle pattuizioni contenute nell'Accordo ai soli fini della pubblicazione prevista dall'art. 130 del Regolamento Emittenti.
    </p>
<p>
      Ad ogni effetto, ha valore esclusivamente il testo integrale dell'Accordo come comunicato e depositato ai sensi dall'art. 122, comma 1, lett. a) e lett. c), del TUF. 7. Pubblicità dell'Accordo
    </p>
<p align="justify">
      L'Accordo è stato depositato presso l'Ufficio del Registro delle Imprese di Milano-Monza-Brianza-Lodi in data 30 luglio 2020. Un estratto dell'Accordo viene pubblicato sul quotidiano MilanoFinanza in data 31 luglio 2020. Le presenti informazioni essenziali relative alle pattuizioni parasociali contenute nell'Accordo, ai sensi dell'art. 130 del Regolamento Emittenti,
      sono rese disponibili presso il sito internet di BidCo all'indirizzo www.titanbidco.it.
    </p>
<p>
      31 luglio 2020
    </p>
<p>
<b>[TM.3.20.1]