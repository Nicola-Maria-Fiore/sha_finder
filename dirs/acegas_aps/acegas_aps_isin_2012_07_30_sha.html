/b>
</p>
<hr/>
<p>
       
    </p>
<p align="center">
<strong>HERA S.p.A.<br/>
</strong><strong>e Acegas-Aps Holding S.r.l.</strong>
</p>
<p align="left">
      Ai sensi dell’art. 122 del D.Lgs. 58/98 (il "<strong>TUF</strong>") e degli articoli 129 e seguenti del regolamento emittenti approvato con delibera CONSOB del 19 maggio 1999 e successive modifiche ed integrazioni (il “<strong>Regolamento Emittenti</strong>”), ove applicabili, si rende noto quanto segue.
    </p>
<p align="left">
      In data 25 luglio 2012 (a) Acegas-Aps Holding S.r.l., società di diritto italiano con sede in Padova, Corso Stati Uniti n. 5/A, iscritta presso il Registro delle Imprese di Padova, codice fiscale e partita iva 03902390289 ("<strong>AAH</strong>"), socio di controllo con una partecipazione pari al 62,691% di Acegas-Aps S.p.A., società di diritto italiano, quotata sul
      Mercato Telematico Azionario ("MTA") organizzato e gestito da Borsa Italiana S.p.A. con sede in Trieste, Via del Teatro n. 5, Cod. Fiscale e P.IVA 00930530324 ("<strong>Acegas Aps</strong>" o l' "<strong>Emittente</strong>"); e (b) Hera S.p.A., società di diritto italiano, quotata sul Mercato Telematico Azionario ("MTA"), con sede in Bologna,
      Viale Carlo Berti Pichat n. 2/4, iscritta presso il Registro delle Imprese di Bologna, codice fiscale e partita iva n. 04245520376 ("<strong>Hera</strong>", quest'ultima e AAH nel seguito le "<strong>Parti</strong>"), previa approvazione da parte del Consiglio di Amministrazione di Hera e dell’Assemblea e del Consiglio di Amministrazione di AAH, hanno
      sottoscritto un accordo quadro (l' "<strong>Accordo Quadro</strong>") che delinea i principali termini dell’aggregazione tra il gruppo AAH ed il gruppo Hera, disciplinando i diversi adempimenti e le condizioni per giungere alla aggregazione tra i medesimi gruppi societari (l' "<strong>Operazione</strong>"). La struttura dell’Operazione disciplinata
      nell'Accordo Quadro prevede la fusione per incorporazione di AAH in Hera (la "<strong>Fusione</strong>"). L’efficacia della Fusione è prevista per il primo gennaio 2013, a seguito della quale Hera assumerà il controllo di Acegas Aps detenendone una quota pari al 62,691% del capitale sociale. Pertanto, al completamento della Fusione, Hera promuoverà
      un’offerta pubblica di acquisto e scambio sulla totalità delle azioni Acegas Aps ai sensi dell’art. 106, commi 1 e 2-bis del TUF (l' "<strong>OPAS</strong>").
    </p>
<p align="left">
<strong>A. Soggetti aderenti all'Accordo Quadro</strong>
</p>
<p>
      I partecipanti all’Accordo Quadro sono i seguenti:
    </p>
<div style="MARGIN-LEFT: 2em">
<ol type="i">
<li>
          Acegas-Aps Holding S.r.l., società di diritto italiano con sede in Padova, Corso Stati Uniti n. 5/A, capitale sociale di Euro 188.000.000,00, iscritta presso il Registro delle Imprese di Padova, codice fiscale e partita iva 03902390289. Il capitale sociale di AAH è detenuto al 50,1% dal Comune di Trieste ed al 49,9% dal Comune di Padova;
        </li>
<li>
          Hera S.p.A., società di diritto italiano, quotata sul Mercato Telematico Azionario ("<strong>MTA</strong>"), capitale sociale di Euro 1.115.013.754,00, con sede in Bologna, Viale Carlo Berti Pichat n. 2/4, iscritta presso il Registro delle Imprese di Bologna, codice fiscale e partita iva n. 04245520376. Il 58,8375% del capitale di Hera è detenuto dai Comuni (i
          “<strong>Comuni Hera</strong>”) aderenti a un patto parasociale perfezionato in data 21 dicembre 2011 da parte di 97 Comuni Hera e oggetto di adesione da parte di ulteriori 16 Comuni Hera in data 28 febbraio 2012 (il “<strong>Patto Parasociale Hera</strong>” o il “<strong>Patto Hera</strong>”). Il Patto Parasociale Hera è stato oggetto delle
          comunicazioni previste ai sensi dell’art. 122 del TUF e degli articoli 127 e seguenti del Regolamento Emittenti.
        </li>
</ol>
</div>
<p>
<strong>B. Azioni o strumenti finanziari oggetto dell'Accordo di Quadro</strong>
</p>
<p>
      L'Accordo Quadro disciplina principalmente gli adempimenti e le condizioni per dare esecuzione alla Fusione. Per completezza si evidenzia che AAH detiene n. 34.466.941 azioni Acegas Aps pari al 62,691% del capitale sociale di quest'ultima.
    </p>
<p>
<strong>C. Principali pattuizioni dell'Accordo di Quadro</strong>
</p>
<p>
      L'Operazione disciplinata nell'Accordo Quadro prevede la fusione per incorporazione di AAH in Hera (la "<strong>Fusione</strong>"). L’efficacia della Fusione è prevista per il primo gennaio 2013, a seguito della quale Hera assumerà il controllo di Acegas Aps detenendone una quota pari al 62,691% del capitale sociale. Pertanto, al completamento della
      Fusione, Hera promuoverà l'OPAS.
    </p>
<p>
      Il rapporto di cambio della Fusione è di n. 0,76266304 nuove azioni Hera a fronte di nominali Euro 1,00 di capitale sociale di AAH (pari a 188 milioni di Euro) oltre ad Euro 0,01812273 per ogni quota di AAH di nominali Euro 1,00 (il "<strong>Rapporto di Cambio</strong>").
    </p>
<p>
<strong>C.1</strong><strong>   Impegni prodromici alla Fusione</strong>
</p>
<p>
      In base all'Accordo Quadro le Parti del medesimo si sono impegnate a far sì che:
    </p>
<p>
      a) entro e non oltre il termine del 28 agosto 2012 siano approvati nell'ambito dei rispettivi Consigli di Amministrazione di AAH e di Hera il progetto di Fusione il quale dovrà, tra l'altro, prevedere il Rapporto di Cambio,
    </p>
<p>
      b) entro e non oltre il 28 agosto 2012 sia approvata nell'ambito dei Consigli di Amministrazione di AAH e di Hera la relazione redatta ai sensi dell’art. 2501-quinquies del c.c. e, per quanto applicabile, dell'art. 70, comma 2 del Regolamento Emittenti.
    </p>
<p>
      Inoltre, in base all'Accordo Quadro, Hera si è impegnata a far sì che i competenti organi sociali pongano in essere tutti gli adempimenti propedeutici alla:
    </p>
<p>
      a)         deliberazione di una modifica dello statuto di Hera che preveda l’estensione del numero dei componenti del Consiglio di Amministrazione dagli attuali 18 a 20;
    </p>
<p>
      b)         designazione, a far tempo dalla data di efficacia della Fusione, di un Consigliere designato dal Comune di Padova e da un Consigliere designato dal Comune di Trieste.
    </p>
<p>
<strong>C.2</strong><strong>       Condizioni all'esecuzione dell'Accordo Quadro</strong>
</p>
<p>
      Gli obblighi delle Parti di procedere all'esecuzione dell'Accordo Quadro, e quindi alla stipula dell'atto di Fusione, sono sospensivamente condizionati al verificarsi, entro e non oltre i termini di seguito previsti, di tutti i seguenti eventi (di seguito, congiuntamente, le “<strong>Condizioni Sospensive dell'Esecuzione</strong>”):
    </p>
<ol type="a">
<li>
        autorizzazione da parte dell'Autorità Antitrust entro il 29 dicembre 2012 (l’“<strong>Autorizzazione Antitrust</strong>”);
      </li>
<li>
        entro e non oltre il 14 ottobre 2012, approvazione da parte dei consigli comunali dei Comuni di Trieste e di Padova del Progetto di Fusione, dell'Integrazione del Patto Hera e del Patto Acegas Aps (si veda il successivo punto C.3);
      </li>
<li>
        entro e non oltre il 20 ottobre 2012, approvazione del progetto di fusione da parte delle competenti assemblee di AAH e di Hera; resta inteso che la delibera  da parte dell’assemblea dei soci di AAH è da assumersi con il voto favorevole del 100% del capitale sociale e previa approvazione del bilancio di AAH al 30 giugno 2012 nonché dell'eventuale distribuzione di
        utili e/o riserve per un importo massimo comunque non superiore a complessivi Euro 6.204.050,00, stante il vincolo ad avere un indebitamento complessivo non superiore a Euro 6.000.000,00;
      </li>
<li>
        entro e non oltre il 20 ottobre 2012, approvazione dell'aumento di capitale per l'emissione delle nuove azioni Hera al servizio dell'OPAS da parte dell'assemblea straordinaria di Hera;
      </li>
<li>
        entro e non oltre il 15 dicembre 2012, stipula del Patto Acegas Aps (come definito al successivo punto C.3);
      </li>
<li>
        entro e non oltre il 15 dicembre 2012, stipula dell'Integrazione del Patto Hera da parte del Comune di Trieste e del Comune di Padova (come definito al successivo punto C.4);
      </li>
<li>
        entro il 27 dicembre 2012 sia scaduto il termine per l'opposizione alla Fusione e nel caso di opposizione alla fusione la stessa sia stata rimediata entro il medesimo termine consentendo la stipula dell'Atto di Fusione;
      </li>
<li>
        lo statuto sociale di Acegas Aps sia stato modificato esclusivamente in conformità con quanto indicato al successivo punto C.3.
      </li>
</ol>
<p>
      Qualora una o più Condizioni Sospensive dell'Esecuzione non siano state soddisfatte entro i termini ivi previsti, salvo che tale /i Condizione/i Sospensiva/e dell'Esecuzione sia/no stata/e rinunciata/e, l'Accordo Quadro sarà considerato automaticamente privo di ogni efficacia ad eccezione dei diritti e degli obblighi nascenti da qualsiasi inadempimento delle
      disposizioni dell'Accordo Quadro.
    </p>
<p>
<strong>C.3</strong><strong>       Stipula del Patto Acegas Aps</strong>
</p>
<p>
      Nell’Accordo Quadro è previsto che, entro il 15 dicembre 2012, sia stipulato, tra il Comune di Trieste, il Comune di Padova (i "<strong>Soci Pubblici</strong>") ed Hera un accordo ("<strong>Patto Acegas Aps</strong>"), allegato in bozza all'Accordo Quadro, i cui principali contenuti sono i seguenti.
    </p>
<p>
<em><u>Governance</u></em>
</p>
<p>
      Per il periodo intercorrente tra la data di stipula dell’atto di Fusione e la scadenza del corrente mandato del Consiglio di Amministrazione di Acegas Aps, ovvero l'approvazione del bilancio di esercizio al 31 dicembre 2012, (il "<strong>Periodo Transitorio</strong>") Hera avrà diritto di nominare due componenti del Consiglio di Amministrazione di Acegas Aps,
      conseguentemente:
    </p>
<p>
      (i) entro e non oltre la data di efficacia dell’atto di Fusione due membri del Consiglio di Amministrazione designati dai Soci Pubblici rassegneranno le proprie dimissioni; e (ii) saranno cooptati nel Consiglio di Amministrazione di Acegas Aps due consiglieri designati da Hera;
    </p>
<p>
      (iii) i Soci Pubblici per il Periodo Transitorio daranno indicazione ai consiglieri di amministrazione da loro nominati affinchè non assumano, senza il voto favorevole di almeno uno dei consiglieri designati da Hera, deliberazioni in ordine a: - proposta di distribuzione di utili e/o riserve e/o dividendi ordinari, straordinari e/o acconti sui dividendi; - operazioni con parti
      correlate; - atti di disposizione di azioni proprie; - acquisizione e/o vendita di partecipazioni, aziende o rami aziendali; - stipulazione e/o risoluzione di contratti di <em>joint venture, partnership</em> di qualsivoglia natura; - stipula o risoluzione di contratti aventi un valore eccedente Euro 5.000.000,00; - stipula di contratti di finanziamento.
    </p>
<p>
      Con efficacia dal termine del Periodo Transitorio Hera modificherà l’art. 16 dello statuto di Acegas Aps prevedendo che il Consiglio di Amministrazione sia composto da 10 membri.
    </p>
<p>
      Il Consiglio di Amministrazione di Acegas Aps sarà così composto: (i) il Comune di Trieste designerà due membri del Consiglio di Amministrazione, uno dei quali assumerà la carica di Presidente; (ii) il Comune di Padova designerà due membri del Consiglio di Amministrazione, uno dei quali assumerà la carica di Amministratore Delegato; e (iii) Hera avrà
      diritto di designare tutti i residui componenti del Consiglio di Amministrazione. In ogni caso il numero dei componenti del Consiglio di Amministrazione dovrà consentire il sostanziale rispetto della proporzione fra numero di Consiglieri designati dai Soci Pubblici ed Hera di cui sopra, il tutto impregiudicato il diritto di Hera di designare la maggioranza assoluta dei componenti il
      Consiglio di Amministrazione.
    </p>
<p>
      Hera designerà il Direttore Generale di Acegas Aps.
    </p>
<p>
      A decorrere dal primo rinnovo del Collegio Sindacale di Acegas Aps lo stesso sarà composto da tre membri effettivi e due supplenti di cui: (1°) un sindaco effettivo, che rivestirà la carica di Presidente ed un sindaco supplente, nominati su indicazione congiunta da parte dei Soci Pubblici, restando inteso che fintanto che Acegas Aps sarà quotata presso l' MTA i soci
      di minoranza avranno diritto di designare il Presidente del Collegio Sindacale, qualora i soci di minoranza non vi provvedano detto sindaco sarà designato congiuntamente dai Soci Pubblici. Resta, inoltre, inteso che tale impegno troverà applicazione a condizione che i Soci Pubblici abbiano un accordo in merito a tale nomina; (2°) due Sindaci effettivi e uno supplente, siano
      nominati su indicazione di Hera restando inteso che fintanto che Acegas Aps sarà quotata presso l' MTA e i soci di minoranza avranno designato il Presidente del Collegio Sindacale, uno dei predetti sindaci effettivi sarà designato congiuntamente dai Soci Pubblici (e l’altro sindaco effettivo sarà comunque designato da Hera). Resta, inoltre, inteso che tale impegno
      troverà applicazione a condizione che i Soci Pubblici abbiano un accordo in merito a tale nomina.
    </p>
<p>
<em><u>Sede legale di Acegas Aps</u></em>
</p>
<p>
      Acegas Aps e le principali società controllate aventi sede legale in Trieste, manterranno la sede legale nel Comune di Trieste, tale modifica sarà recepita nello statuto sociale di Acegas Aps anche indicando che la modifica della sede legale stessa potrà essere assunta con il voto favorevole di almeno il 95% del capitale sociale.
    </p>
<p>
<em><u>Ulteriori Modifiche statutarie Acegas Aps</u></em>
</p>
<p>
      Entro la data di stipula dell’Atto di Fusione saranno modificati gli artt. 6.1 e 6.2 dello statuto sociale di Acegas Aps onde specificare, per quanto occorrer possa, che i limiti del possesso azionario e al diritto di voto non si applicheranno ai soci la cui maggioranza del capitale sociale sia detenuto da uno o più enti pubblici, ovvero da società da questi anche
      indirettamente controllate.
    </p>
<p>
<em><u>Altri impegni di Hera</u></em>
</p>
<p>
      Hera si impegna a far sì che il proprio Consiglio di Amministrazione, nel rispetto dei requisiti previsti per l’assunzione di cariche nell’ambito dei comitati di Hera per la Corporate Governance ai sensi del Codice di Autodisciplina adottato da Borsa Italiana (i “<strong>Comitati Hera</strong>”), nomini i consiglieri designati dai Comuni di Trieste e di Padova
      nel Consiglio di Hera quali componenti dei Comitati Hera e/o dei consigli di amministrazione delle principali società controllate da Acegas Aps.
    </p>
<p>
<em><u>Durata</u></em>
</p>
<p>
      Il Patto Acegas Aps avrà durata di tre anni dalla data di stipula dell'atto di Fusione qualora le azioni Acegas Aps siano quotate presso il MTA, ovvero ha durata di cinque anni dalla data di stipula dell'atto di Fusione qualora Acegas Aps cessi di essere quotata presso il MTA antecedentemente alla scadenza del terzo anno.
    </p>
<p>
<strong>C.4       Stipula dell'Integrazione del Patto Hera</strong>
</p>
<p>
      Nell’Accordo Quadro è previsto che, entro il 15 dicembre 2012, sia stipulato l'atto di adesione, da parte dei Comuni di Trieste e di Padova al Patto Parasociale Hera sottoscrivendo il relativo atto di integrazione (l' “<strong>Integrazione del Patto Hera</strong>”), in un testo sostanzialmente analogo a quello allegato in bozza all'Accordo Quadro.
      L'Integrazione del Patto Hera prevede che a fronte dell’adesione al Patto Hera da parte dei Comuni di Trieste e di Padova (questi ultimi unitamente ai Comuni Hera i "<strong>Contraenti</strong>") siano modificate talune clausole del Patto Hera ed in particolare come segue.
    </p>
<p>
<em><u>Sindacato di Voto e Sindacato di Blocco</u></em>
</p>
<p>
      La partecipazione che verrà a detenere il Comune di Trieste in Hera alla data di efficacia della Fusione sarà per l'intero, e quindi per n. 71.833.706 azioni Hera, soggetta al Sindacato di Voto (come definito nel Patto Parasociale Hera), di cui n. 36.635.190 azioni Hera detenute dal Comune di Trieste saranno anche soggette al Sindacato di Blocco. All’esito
      dell’operazione di OPAS promossa da Hera sulle azioni Acegas Aps e del successivo eventuale delisting, il Comune di Trieste assoggetterà a Sindacato di Blocco massimo n. 58.311.081 azioni ordinarie.
    </p>
<p>
      La partecipazione che verrà a detenere il Comune di Padova in Hera alla Data di Efficacia della Fusione sarà per l'intero, e quindi per n. 71.546.945 azioni Hera soggetta al Sindacato di Voto (come definito nel Patto Parasociale Hera), di cui n. 36.488.942 azioni Hera detenute dal Comune di Padova saranno soggette anche al Sindacato di Blocco. All’esito
      dell’operazione di OPAS promossa da Hera sulle azioni Acegas Aps e del successivo eventuale delisting, il Comune di Padova assoggetterà a Sindacato di Blocco massimo n. 58.078.303 azioni ordinarie.
    </p>
<p>
<em><u>Governance</u></em>
</p>
<p>
      Il Comitato del Patto Hera (come ivi definito) sarà integrato di ulteriori due membri e, quindi, incrementato a complessivi 11 membri. Dei due nuovi membri del Comitato del Patto Hera, 1 sarà designato dal Comune di Padova, al quale saranno attribuiti 2 voti; ed 1 sarà designato dal Comune di Trieste, al quale saranno attribuiti 2 voti.
    </p>
<p>
      I Contraenti faranno sì che, in tempo utile per il prossimo rinnovo del Consiglio di Amministrazione di Hera, i consiglieri da loro designati convochino l’assemblea straordinaria di Hera con all’o.d.g. le modifiche statutarie necessarie ad assicurare che il Consiglio di Amministrazione sia composto da 15 membri, di cui 12 eletti dalla lista di maggioranza. Fermo restando
      quanto sopra precede, dovrà essere convocata l’assemblea straordinaria di Hera con all’o.d.g. le modifiche statutarie necessarie ad assicurare che il Consiglio di Amministrazione sia composto da 20 membri, di cui 16 eletti dalla maggioranza.
    </p>
<p>
      Dalla data di efficacia dell'atto di Fusione il Comune di Trieste potrà designare un membro del Consiglio di Amministrazione di Hera e, parimenti, il Comune di Padova potrà designare un membro del Consiglio di Amministrazione di Hera.
    </p>
<p>
      La lista di maggioranza presentata dai Contraenti sarà così formata: 3 componenti designati dal Comune di Bologna, dagli Azionisti Minori Provincia di Bologna, dal Comune di Ferrara anche nell’interesse degli Azionisti Ferrara; 4 componenti designati dall’Area Territoriale Romagna; 3 componenti designati dal Comune di Modena, anche nell’interesse di Holding
      Strategie e Sviluppo dei Territori Modenesi S.p.A., degli Azionisti Modena e degli Azionisti Aimag; 1 componente designato dal Comune di Padova; e 1 componente designato dal Comune di Trieste.
    </p>
<p>
      Un membro del Comitato Esecutivo costituito in seno al Consiglio di Amministrazione di Hera sarà designato congiuntamente dai Comuni di Padova e Trieste. Quest’ultima designazione troverà applicazione solo nel caso in cui i Comuni di Padova e Trieste abbiano preventivamente stipulato un patto di sindacato avente ad oggetto il voto per la nomina di tale componente.
    </p>
<p>
<strong>C.5       Stipula del Sub Patto</strong>
</p>
<p>
      E' anche previsto che, entro la suddetta data del 15 dicembre 2012, i Comuni di Trieste e di Padova stipulino un patto parasociale al fine di disciplinare (e quindi dare efficacia) all'esercizio dei diritti di voto congiunto attribuiti agli stessi nell'ambito dell'Integrazione del Patto Hera e nel patto Acegas Aps, in un testo sostanzialmente analogo a quello allegato in
      bozza all’Accordo Quadro (il “<strong>Sub Patto</strong>”), i cui principali contenuti sono i seguenti.
    </p>
<p>
<em><u>Designazione congiunta di un componente del Comitato Esecutivo di Hera</u></em>
</p>
<p>
      A decorrere dalla data di efficacia della Fusione, i Comuni di Trieste e Padova si consulteranno tempestivamente in buona fede per individuare e concordare quale tra i due amministratori eletti nel Consiglio di Amministrazione di Hera su designazione dei due Comuni sia l’amministratore da designare per la nomina alla carica di componente del Comitato Esecutivo di Hera. La scelta
      verrà effettuata con criteri che tengano conto della professionalità e specifica esperienza dei candidati disponibili, considerando anche, in un’ottica di equa ripartizione, la designazione conseguente all’esercizio della facoltà di designazione congiunta del Presidente o Sindaco effettivo e Sindaco supplente di Acegas Aps (di cui sotto). I Comuni provvederanno ad
      effettuare ogni comunicazione conseguente a detta designazione congiunta.
    </p>
<p>
<em><u>Designazione congiunta del Presidente o Sindaco effettivo e Sindaco supplente di Acegas Aps</u></em>
</p>
<p>
      A decorrere dalla data di approvazione del bilancio di esercizio di Acegas Aps al 31.12.2012, i Comuni di Trieste e Padova si consulteranno tempestivamente in buona fede per individuare e concordare un soggetto da designare come componente effettivo del Collegio Sindacale di Acegas Aps, che assumerà la carica di Presidente del Collegio qualora tale carica non spetti ai soci di
      minoranza partecipanti al capitale sociale della società ovvero non vi siano più soci di minoranza nella società medesima, e un soggetto da designare come Sindaco supplente. La scelta verrà effettuata con criteri che tengano conto della professionalità e specifica esperienza dei candidati disponibili, considerando anche, in un’ottica di equa ripartizione, la
      designazione conseguente all’esercizio della facoltà di designazione congiunta del componente del Comitato Esecutivo di Hera. I Comuni provvederanno ad effettuare ogni comunicazione conseguente a detta designazione congiunta.
    </p>
<p>
<strong>D.</strong> <strong>Gestione Interinale</strong>
</p>
<p>
      L'Accordo Quadro prevede impegni di gestione interinale sino alla data di efficacia della Fusione. In particolare, AAH e Hera, anche per conto delle rispettive proprie società controllate, ex art. 1381 del c.c. si sono impegnate, ciascuna per quanto di competenza a far sì che (i) AAH e le società del gruppo AAH, da un lato, e Hera e le società del gruppo Hera,
      dall'altro, siano correttamente gestite, nel rispetto delle norme applicabili e degli obblighi assunti, senza concludere contratti o porre in essere altri atti che per la loro natura, per i loro scopi o per la loro durata, eccedano i limiti della normale ed ordinaria attività di impresa, coerente con l’attività svolta dalle Parti (e dai rispettivi gruppi) prima della
      data di sottoscrizione dell'Accordo Quadro; e (ii) AAH e Hera, e le rispettive proprie società controllate non assumano nessuna iniziativa e non compiano alcuna attività o atto, né assumano alcun impegno che possa ritardare e/o ostacolare e/o impedire e/o contrastare in tutto o in parte quanto previsto nell’Accordo Quadro e/o gli obbiettivi del medesimo. Inoltre,
      fino alla data di efficacia della Fusione: (i) AAH si è impegnata ex art. 1381 del c.c., anche per conto della società controllata Acegas Aps, a far sì che quest'ultima (x) non compia atti di disposizione (atti di acquisto e/o vendita) aventi ad oggetto azioni proprie cosicché Acegas Aps alla data di efficacia della Fusione detenga il medesimo numero di azioni
      proprie di cui è titolare alla data di sottoscrizione dell'Accordo Quadro; e (y) aggiorni preventivamente Hera in merito all’esecuzione e ad ogni adempimento di quanto previsto nel memorandum of understanding sottoscritto in data 24 aprile 2012 tra Acegas Aps e Italgas S.p.A. (“MoU”), restando inteso che eventuali modifiche e/o integrazioni all'MoU o
      l'esecuzione di atti non disciplinati nell'ambito dell'MoU dovranno essere preventivamente sottoposte al management di Hera ed attuate solo previa autorizzazione da parte di quest'ultimo; (ii) Hera si è impegnata a non proporre (e pertanto a non distribuire) la distribuzione di utili e/o riserve e/o dividendi ordinari, straordinari e/o acconti sui dividendi; (iii) AAH
      si è impegnata a non proporre (e pertanto a non distribuire) la distribuzione di utili e/o riserve e/o dividendi ordinari, straordinari e/o acconti sui dividendi, salvo che per un importo massimo comunque non superiore alla liquidità netta di AAH disponibile alla data di assunzione della delibera di distribuzione e comunque a complessivi Euro 6.204.050,00 a valere sugli utili e/o
      riserve, stante il vincolo ad avere un indebitamento complessivo non superiore a Euro 6.000.000,00, risultanti dal bilancio chiuso al 30 giugno 2012; e (iv) AAH e Hera, anche per conto delle rispettive società controllate, ex art. 1381 del c.c. si sono impegnate, ciascuna per quanto di competenza, a far sì che le rispettive società controllate non propongano (e pertanto non
      distribuiscano) la distribuzione di utili e/o riserve e/o dividendi ordinari, straordinari e/o acconti sui dividendi.
    </p>
<p>
      Qualora nel periodo compreso tra la data di sottoscrizione dell'Accordo Quadro e la data di efficacia della Fusione AAH, Acegas Aps e/o Hera e/o le società dei rispettivi Gruppi, avessero la necessità di compiere un atto non conforme a quanto sopra indicato, ciascuna Parte dovrà chiedere all'altra Parte di autorizzare preventivamente per iscritto il compimento di tale
      atto, fornendo le informazioni necessarie e/o opportune per la valutazione dell’atto da autorizzare, restando inteso che: (i) tale autorizzazione non potrà essere irragionevolmente negata avuto riguardo all’interesse della Parte che chiede l’autorizzazione e (ii) in caso di mancata autorizzazione scritta dell’altra Parte, la Parte interessata dovrà
      astenersi, o fare in modo che la società del gruppo dalla stessa controllata si astenga, dal compiere tale atto.
    </p>
<p>
<strong>E.</strong> <strong>Atto di Fusione</strong>
</p>
<p>
      L’atto di Fusione dovrà essere stipulato, previo avveramento delle condizioni sospensive previste nell'Accordo Quadro, entro il quinto giorno lavorativo successivo alla data in cui, in base alla legge, sia possibile procedere alla stipula dell’Atto di Fusione.
    </p>
<p>
<strong>F. Durata</strong>
</p>
<p>
      L'Accordo Quadro cesserà di avere effetto non appena avrà effetto la Fusione la cui data di efficacia è prevista per il 1° gennaio 2013 ovvero in caso di mancato avveramento delle condizioni sospensive previste nell'Accordo Quadro.
    </p>
<p>
<strong>G. Soggetto presso il quale gli strumenti finanziari sono depositati</strong>
</p>
<p>
      L’Accordo di Fusione non contiene obblighi di deposito di azioni.
    </p>
<p>
<strong>H. Deposito presso il Registro Imprese</strong>
</p>
<p>
      Il testo dell'Accordo Quadro è depositato presso il Registro delle Imprese di Bologna e di Trieste, nei termini di legge, in data 30 luglio 2012.
    </p>
<p>
      30 luglio 2012
    </p>
<p>
<strong>[HB.12.12.1]