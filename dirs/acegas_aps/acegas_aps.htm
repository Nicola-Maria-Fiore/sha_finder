<html>
  <head>
    <title>
      ACEGAS - APS SPA - Estratto dei patti parasociali
    </title>
    <meta name="subjectList" content="stp" />
    <meta name="linkid" content="304419" />
    <meta name="Description" content="ACEGAS - APS SPA - Estratto dei patti parasociali" />
    <meta name="ss_family" content="stpatti" />
    <meta name="societa" content="ACEGAS - APS SPA" />
    <meta name="ss_table" content="stpatti" />
    <meta name="date" content="2012-12-12" />
    <meta name="tipo" content="stpatti" />
    <meta name="synchro" content="N;morandi;1170330624927" />
    <meta name="codconsob" content="158943" />
  </head>
  <body>
    <p align="left">
      <b>Estratto dei patti parasociali comunicati alla Consob ai sensi dell&#39;art. 122 del d.lgs. 24.2.1998, n. 58</b>
    </p>
    <p align="center">
      <b>ACEGAS-APS S.P.A.</b>
    </p>
    <p>
      Si rende noto che, in data 22 dicembre 2003, il Comune di Trieste ed il Comune di Padova (di seguito, le &quot; <strong>Parti</strong> &quot; e, singolarmente, una &quot; <strong>Parte</strong> &quot;) hanno sottoscritto un patto parasociale (di seguito, il &quot; <strong>Patto</strong> &quot;) relativo ad ACEGAS-APS S.p.A. (di seguito, &quot; <strong>ACEGAS-APS</strong> &quot;) e ad una
      societ&#224; a responsabilit&#224; limitata di nuova costituzione (di seguito, &quot; <strong>Holding</strong> &quot;) nella quale le Parti, ai sensi del Patto, conferiranno complessivamente n. 37.209.026 azioni ordinarie di ACEGAS-APS (di seguito, il &quot; <strong>Conferimento</strong> &quot;), di cui n. 18.641.722 azioni detenute dal Comune di Trieste e n. 18.567.304 azioni detenute dal
      Comune di Padova (di seguito, complessivamente le &quot; <strong>Azioni Oggetto del Conferimento</strong> &quot;).
    </p>
    <p>
      La stipulazione del Patto tra il Comune di Trieste, gi&#224; azionista di riferimento di AC.E.GA.S S.p.A. (di seguito, &quot; <strong>ACEGAS</strong> &quot;), ed il Comune di Padova, gi&#224; azionista di riferimento di Azienda Padova Servizi S.p.A. (di seguito, &quot; <strong>APS</strong> &quot;), nonch&#233; la costituzione della Holding, si collocano nell&#39;ambito dell&#39;operazione
      di scissione totale di APS a favore di ACEGAS - che conseguentemente ha assunto la denominazione di &quot;ACEGAS-APS S.p.A.&quot; - ed a favore di una societ&#224; di nuova costituzione, denominata Finanziaria Aps S.p.A. (di seguito, la &quot; <strong>Scissione</strong> &quot;), e costituiscono presupposto essenziale della Scissione in quanto strumentali al perseguimento delle effettive e
      motivate esigenze industriali alla base dell&#39;intera operazione di Scissione.
    </p>
    <p>
      I termini e le condizioni dell&#39;operazione di Scissione sono contenuti nel documento informativo depositato presso Borsa Italiana S.p.A. nonch&#233; presso la sede legale di ACEGAS nei dieci giorni precedenti le assemblee straordinarie di ACEGAS e di APS svoltesi in data 12 dicembre 2003.
    </p>
    <p>
      <strong>1. Societ&#224; le cui azioni o quote sono oggetto del Patto</strong>
    </p>
    <p>
      Il Patto riguarda sia (i) ACEGAS-APS, con sede in Trieste, Via Maestri del Lavoro, 8, capitale sociale pari ad Euro 282.983.213,28, iscritta al Registro delle Imprese di Trieste al n. 00930530324; sia (ii) la Holding, alla quale le Parti apporteranno il Conferimento.
    </p>
    <p>
      <strong>2. Numero di azioni ed entit&#224; delle quote oggetto del Patto</strong>
    </p>
    <p>
      Il Patto ha per oggetto (i) n. 37.247.303 azioni ordinarie di ACEGAS-APS corrispondenti al 67,92% del relativo capitale sociale (di seguito, le &quot; <strong>Azioni Oggetto del Patto</strong> &quot;); e (ii) il 100% del capitale sociale della Holding, a cui le Parti apporteranno il Conferimento.
    </p>
    <p>
      <strong>3. Soggetti aderenti al Patto e percentuali di capitale apportato</strong>
    </p>
    <p>
      Parti aderenti al Patto sono il Comune di Trieste ed il Comune di Padova, quali azionisti di riferimento sia di ACEGAS-APS sia della Holding, a seguito del Conferimento.
    </p>
    <p>
      Il Comune di Trieste apporta al Patto n. 18.679.999 azioni ordinarie di ACEGAS-APS (di seguito, le &quot; <strong>Azioni di Trieste</strong> &quot;), rappresentative del 34,06% del relativo capitale sociale (e corrispondenti al 50,15% delle Azioni Oggetto del Patto). Il Patto prevede che n. 38.277 azioni facenti parte delle Azioni di Trieste vengano vendute dal Comune di Trieste, e che le
      rimanenti n. 18.641.722 azioni facenti parte delle Azioni di Trieste siano oggetto del Conferimento.
    </p>
    <p>
      Il Comune di Padova apporta al Patto n. 18.567.304 azioni ordinarie di ACEGAS-APS (di seguito, le &quot; <strong>Azioni di Padova</strong> &quot;), rappresentative del 33,86% del relativo capitale sociale (e corrispondenti al 49,85% delle Azioni Oggetto del Patto).
    </p>
    <p>
      A seguito della vendita delle n. 38.277 azioni facenti parte delle Azioni di Trieste, il Comune di Trieste deterr&#224; il 50,1% e il Comune di Padova il 49,9% delle Azioni Oggetto del Conferimento. Ai sensi del Patto, per effetto del Conferimento il Comune di Trieste deterr&#224; una quota di partecipazione nella Holding pari al 50,1% del relativo capitale sociale ed il Comune di Padova
      una quota pari al 49,9% dello stesso. Tali quote vengono interamente apportate al Patto.
    </p>
    <p align="left">
      Le Parti hanno ritenuto di attribuire un ruolo sostanzialmente paritetico al Comune di Trieste ed al Comune di Padova per quanto attiene alla <em>governance</em> di ACEGAS-APS e della Holding.
    </p>
    <p>
      <strong>4. Contenuto del Patto</strong>
    </p>
    <p>
      <strong>A. Sindacato di consultazione e voto - deposito delle Azioni Oggetto del Patto</strong>
    </p>
    <p>
      Il Patto prevede un sindacato di consultazione e voto sulle Azioni Oggetto del Patto, efficace dalla data della Scissione alla data del Conferimento. Nell&#39;ambito di tale sindacato, le Parti si impegnano a concordare preventivamente tutte le decisioni di competenza dell&#39;assemblea di ACEGAS-APS e, salvo diverso accordo, ad esprimere voto contrario sulle proposte di deliberazione di
      competenza dell&#39;assemblea straordinaria di ACEGAS-APS. Al fine di assicurare le finalit&#224; del predetto sindacato e del Conferimento, vengono altres&#236; previsti il deposito delle Azioni Oggetto del Patto presso una banca e l&#39;attribuzione alla stessa banca di un mandato a disporre dei diritti inerenti alle Azioni Oggetto del Patto solo su istruzioni congiunte delle Parti. Alla
      medesima banca viene inoltre attribuito mandato a vendere n. 38.277 azioni facenti parte delle Azioni di Trieste. A decorrere dalla data del Conferimento, il sindacato di consultazione e voto verr&#224; sospeso e le finalit&#224; perseguite attraverso lo stesso verranno realizzate attraverso la Holding.
    </p>
    <p>
      <strong>B. Costituzione della Holding e Conferimento</strong>
    </p>
    <p>
      Il Patto prevede che la Holding venga costituita in forma di societ&#224; a responsabilit&#224; limitata mediante il Conferimento, da perfezionarsi il prima possibile, nel gennaio 2004, in conformit&#224; all&#39;articolo 2465 del codice civile, nel testo in vigore dal 1 gennaio 2004.
    </p>
    <p>
      <strong>C. <em>Corporate Governance</em></strong>
    </p>
    <p>
      Il Patto stabilisce una serie di regole volte alla attribuzione di un ruolo sostanzialmente paritetico al Comune di Trieste ed al Comune di Padova in tema di <em>governance</em> di ACEGAS-APS e della Holding, il cui atto costitutivo viene allegato al Patto come parte integrante dello stesso.
    </p>
    <p>
      <u>(i) ACEGAS-APS</u>
    </p>
    <p>
      Le previsioni sulla <em>governance</em> di ACEGAS-APS possono essere cos&#236; riassunte:
    </p>
    <ul>
      <li>
        il consiglio di amministrazione di ACEGAS-APS si compone di 13 amministratori, di cui 5 indicati dal Comune di Padova, 5 dal Comune di Trieste e 3 dai soci di minoranza; gli amministratori vengono eletti con il meccanismo del voto di lista;<br />
        <br />
        &#160;
      </li>
      <li>
        viene previsto che per il primo mandato triennale, il presidente del consiglio di amministrazione ed il direttore generale siano espressione del Comune di Trieste e che l&#39;amministratore delegato ed il condirettore generale siano espressione del Comune di Padova;<br />
        <br />
        &#160;
      </li>
      <li>
        l&#39;eventuale cooptazione degli amministratori spetta alla Parte che abbia designato gli amministratori cessati e da sostituire;<br />
        <br />
        &#160;
      </li>
      <li>
        viene previsto che il consiglio di amministrazione provveda alla costituzione di una o pi&#249; societ&#224; locali;<br />
        <br />
        &#160;
      </li>
      <li>
        il collegio sindacale, da eleggere mediante il meccanismo del voto di lista, si compone di 3 sindaci effettivi e 2 supplenti, dei quali 1 effettivo e 1 supplente designati dal Comune di Padova, 1 effettivo, con carica di presidente, e 1 supplente dal Comune di Trieste, la nomina del 3 sindaco effettivo viene riservata ai soci di minoranza;<br />
        <br />
        &#160;
      </li>
      <li>
        viene stabilito che alcune deliberazioni del consiglio di amministrazione, tra cui quelle concernenti le materie di cui all&#39;art. 2381, comma 4, del codice civile, nel testo in vigore dal 1 gennaio 2004, le proposte da sottoporre all&#39;assemblea straordinaria di ACEGAS-APS, le decisioni sulla cooptazione degli amministratori, l&#39;esercizio del diritto di voto nell&#39;assemblea
        straordinaria delle societ&#224; controllate, la nomina degli amministratori e i sindaci nelle societ&#224; controllate o collegate, l&#39;approvazione del business plan e del budget, l&#39;assunzione di finanziamenti il cui valore sia superiore a Euro 2.000.000, nonch&#233; altre operazioni il cui valore sia superiore a Euro 1.000.000, siano riservate alla competenza esclusiva del
        consiglio di amministrazione e vengano assunte con il voto favorevole di almeno 9 amministratori;<br />
        <br />
        &#160;
      </li>
      <li>
        viene stabilito che alcune deliberazioni dell&#39;assemblea, tra cui la modifica dello statuto sociale, la messa in liquidazione volontaria della societ&#224; e le operazioni sul capitale sociale, vengano assunte con un <em>quorum</em> deliberativo dei 2/3 e con un <em>quorum</em> costitutivo per la prima convocazione pari a quello di legge e per la seconda e la terza convocazione non
        inferiore al 40% del capitale sociale di ACEGAS-APS;<br />
        <br />
        &#160;
      </li>
      <li>
        il Comune di Trieste si obbliga nei confronti del Comune di Padova a procurare che (i) entro 30 giorni dall&#39;efficacia della Scissione gli amministratori di ACEGAS-APS espressione del Comune di Trieste rassegnino le proprie dimissioni e di conseguenza il consiglio di amministrazione decada, e che (ii) entro i 15 giorni successivi venga convocata l&#39;assemblea di ACEGAS-APS avente ad
        oggetto la nomina dei nuovi amministratori di ACEGAS-APS in conformit&#224; con le disposizioni del Patto;<br />
        <br />
        &#160;
      </li>
      <li>
        viene previsto che venga conservata la sede legale a Trieste, ed in funzione di esigenze operative, vengano istituite sedi amministrative a Padova e Trieste.
      </li>
    </ul>
    <p>
      <u>(ii) Holding</u>
    </p>
    <p>
      Le previsioni sulla <em>governance</em> della Holding possono essere cos&#236; riassunte:
    </p>
    <ul>
      <li>
        l&#39;indirizzo e la gestione della Holding devono essere decisi di comune accordo tra le Parti, salvo quanto di seguito indicato;<br />
        <br />
        &#160;
      </li>
      <li>
        il consiglio di amministrazione si compone di 10 consiglieri, elevabili sino a 20, designati per met&#224; dal Comune di Trieste e per met&#224; dal Comune di Padova, ed eletti attraverso il meccanismo del voto di lista;<br />
        <br />
        &#160;
      </li>
      <li>
        viene previsto che il presidente del consiglio di amministrazione sia espressione del Comune di Trieste, e che non siano conferite deleghe n&#233; allo stesso n&#233; agli altri amministratori;<br />
        <br />
        &#160;
      </li>
      <li>
        l&#39;eventuale cooptazione degli amministratori spetta alla Parte che abbia designato gli amministratori cessati e da sostituire;<br />
        <br />
        &#160;
      </li>
      <li>
        in caso di decadenza o dimissioni di almeno 4 amministratori &#232; prevista la decadenza dell&#39;intero consiglio di amministrazione, che tuttavia rimane in carica per il compimento degli atti di ordinaria amministrazione sino alla nomina del nuovo consiglio di amministrazione;<br />
        <br />
        &#160;
      </li>
      <li>
        il collegio sindacale si compone di 3 sindaci effettivi e 2 supplenti, dei quali 1 effettivo, con la carica di presidente, e 1 supplente designati dal Comune di Padova, ed i restanti 2 effettivi e 1 supplente dal Comune di Trieste, da eleggere mediante il meccanismo del voto di lista;<br />
        <br />
        &#160;
      </li>
      <li>
        viene stabilito che alcune deliberazioni del consiglio di amministrazione della Holding, tra cui quelle concernenti l&#39;esercizio del diritto di voto nell&#39;assemblea straordinaria di ACEGAS-APS, le proposte da sottoporre all&#39;approvazione dell&#39;assemblea straordinaria della Holding, nonch&#233; la stipula di determinati contratti il cui valore sia superiore a Euro 100.000,
        vengano assunte con il voto favorevole di almeno un numero di amministratori pari alla met&#224; pi&#249; 2 del numero totale degli amministratori in carica;<br />
        <br />
        &#160;
      </li>
      <li>
        la scelta dei candidati alla carica di amministratore e sindaco di ACEGAS-APS da inserire nella lista presentata dalla Holding nell&#39;assemblea di ACEGAS-APS deve essere effettuata in seno al consiglio di amministrazione della Holding con il meccanismo del voto di lista e con l&#39;obiettivo di assicurare che i rappresentanti della Holding nel consiglio di amministrazione di ACEGAS-APS
        siano ripartiti, in modo paritetico, tra il Comune di Padova e il Comune di Trieste;<br />
        <br />
        &#160;
      </li>
      <li>
        viene stabilito che alcune deliberazioni dell&#39;assemblea, tra cui quelle limitative della distribuzione di utili, quelle di modifica dell&#39;atto costitutivo, di sostanziale modifica dell&#39;oggetto sociale o dei diritti dei soci, di messa in liquidazione volontaria della Holding, ovvero relative ad operazioni sul capitale sociale della Holding o comunque connesse ad ACEGAS-APS e/o
        alle Azioni Oggetto del Conferimento, vengano in ogni caso assunte, sia in prima, sia in seconda convocazione, con il voto favorevole di tanti soci che rappresentino almeno il 75% del capitale sociale della Holding.
      </li>
    </ul>
    <p>
      <u>(iii) Stalli deliberativi</u>
    </p>
    <ul>
      <li>
        Al solo fine di superare eventuali situazioni di stallo decisionale in seno al consiglio di amministrazione della Holding il Comune di Trieste potr&#224; designare un amministratore in pi&#249; rispetto al Comune di Padova in seno al consiglio di amministrazione della Holding, qualora tale stallo decisionale possa comportare la messa in liquidazione della Holding; in tal caso entro 20
        giorni dal superamento della situazione di stallo, il Comune di Trieste dovr&#224; fare in modo che venga ripristinata la pari rappresentativit&#224; delle Parti nel consiglio di amministrazione.<br />
        <br />
        &#160;
      </li>
      <li>
        Il Patto prevede poi procedure di consultazione volte al superamento di situazioni di stallo dovute al mancato raggiungimento, nel consiglio di amministrazione o nell&#39;assemblea della Holding o nel consiglio di amministrazione di ACEGAS-APS, dei <em>quorum</em> qualificati previsti nel Patto.<br />
        <br />
        &#160;
      </li>
      <li>
        Viene infine previsto che, decorsi 4 anni dalla data di efficacia della Scissione, ove si verifichino situazioni di stallo di cui al punto che precede con riguardo a deliberazioni su aggregazioni industriali, modifiche statutarie, messa in liquidazione volontaria e/o operazioni sul capitale sociale della Holding e/o di ACEGAS-APS, in assenza di diverso accordo, ciascuna delle Parti possa
        richiedere all&#39;altra Parte, che in tal caso dovr&#224; accettare la richiesta, la scissione non proporzionale della Holding, con trasferimento a due societ&#224; beneficiarie, la prima interamente partecipata dal Comune di Padova e la seconda interamente partecipata dal Comune di Trieste, rispettivamente del 49,9% alla prima, e del 50,1% alla seconda, del capitale sociale detenuto
        dalla Holding in ACEGAS-APS.
      </li>
    </ul>
    <p>
      <strong>D. Divieto di acquisto e sottoscrizione di strumenti finanziari di ACEGAS-APS e divieto di trasferimento delle partecipazioni oggetto del Patto</strong>
    </p>
    <p>
      Viene previsto l&#39;impegno delle Parti di non acquistare, sottoscrivere e/o comunque detenere azioni di ACEGAS-APS diverse dalle Azioni Oggetto del Patto e/o obbligazioni convertibili in azioni di ACEGAS-APS e/o diritti di sottoscrizione delle stesse. Salvo quanto previsto in relazione al mandato a vendere di cui al precedente paragrafo 4A, le Parti si obbligano inoltre a non trasferire
      e/o alienare e/o comunque disporre delle Azioni Oggetto del Patto fino alla data del Conferimento; nonch&#233;, dopo quest&#39;ultimo, per un periodo di 18 mesi, delle partecipazioni detenute nella Holding (periodo di <em>lock up</em> ), fatta eccezione per quanto necessario a porre in essere eventuali aggregazioni, secondo modalit&#224; concordate per iscritto tra le Parti. Alla scadenza
      di detto periodo di <em>lock up</em> troveranno applicazione le clausole dell&#39;atto costitutivo della Holding relative al diritto di prelazione ed al diritto di co-vendita dei soci.
    </p>
    <p>
      <strong>E. Ulteriori pattuizioni</strong>
    </p>
    <ul>
      <li>
        Il Patto prevede che la Parte che compia atti o negozi da cui derivino obblighi di promuovere una offerta pubblica di acquisto deve tenere indenne l&#39;altra Parte da qualsiasi responsabilit&#224;, onere o costo che ne dovesse derivare.<br />
        <br />
        &#160;
      </li>
      <li>
        Viene previsto che il Comune di Trieste ed il Comune di Padova procurino (i) che il consiglio di amministrazione di ACEGAS-APS proponga all&#39;assemblea straordinaria, entro il 31 dicembre 2004, l&#39;emissione di un prestito obbligazionario convertibile di importo pari ad Euro 60.000.000 (con la possibilit&#224; di incrementare lo stesso fino ad Euro 120.000.000, riservandone la
        sottoscrizione ad ulteriori soci, ove esigenze finanziarie e/o industriali di ACEGAS-APS lo richiedano e si presenti l&#39;opportunit&#224;) e (ii) che l&#39;assemblea straordinaria di ACEGAS-APS approvi la relativa emissione. Qualora la Holding non sottoscriva la quota di propria spettanza del prestito obbligazionario, le Parti si impegnano a sottoscrivere una porzione del prestito
        obbligazionario pari ad Euro 20.000.000 ciascuna e a conferire contestualmente nella Holding la rispettiva porzione del prestito sottoscritta per un pari importo. L&#39;eventuale porzione del prestito obbligazionario sottoscritta da ciascuna delle Parti in eccedenza rispetto all&#39;importo di Euro 20.000.000 ed i diritti di sottoscrizione e/o le azioni che ne derivano dovranno essere
        depositati presso una banca al fine di escludere l&#39;esercizio del relativo diritto di voto e di procedere alla loro integrale vendita. Per quanto concerne la predetta sottoscrizione della porzione del prestito obbligazionario di spettanza del Comune di Trieste, le Parti si impegnano a far s&#236; che ACEGAS-APS compensi l&#39;esistente debito di ACEGAS-APS verso il Comune di Trieste,
        pari a circa Euro 20.000.000, oltre accessori, con il debito del Comune di Trieste verso ACEGAS-APS derivante dalla sottoscrizione della predetta porzione del prestito obbligazionario, o comunque a permettere al Comune di Trieste di sottoscrivere e liberare detta porzione del prestito obbligazionario con modalit&#224; analoghe.<br />
        <br />
        &#160;
      </li>
      <li>
        Qualsiasi controversia relativa all&#39;interpretazione, esecuzione, risoluzione, validit&#224; del Patto o allo stesso connessa, sar&#224; decisa da un collegio di tre arbitri che decideranno in via rituale e secondo diritto.
      </li>
    </ul>
    <p>
      <strong>5. Durata e rinnovo del Patto</strong>
    </p>
    <p>
      Salvo quanto previsto nel paragrafo 4A che precede, viene stabilito che il Patto abbia una durata di 10 anni con riguardo alla pattuizioni relative alla Holding ed una durata di 3 anni con riguardo alle pattuizioni relative ad ACEGAS-APS. Viene inoltre previsto un impegno a rinegoziare in buona fede il Patto alla scadenza.
    </p>
    <p>
      <strong>6. Clausole penali</strong>
    </p>
    <ul>
      <li>
        Il Comune di Trieste sar&#224; tenuto al pagamento al Comune di Padova di una penale pari a Euro 1.000.000 nel caso di inadempimento degli obblighi di cui al 1 punto del paragrafo 4C (iii) relativi al ripristino della pari rappresentativit&#224; nel consiglio di amministrazione di Holding.<br />
        <br />
        &#160;
      </li>
      <li>
        Qualora si verifichi per pi&#249; di 3 volte nell&#39;arco di 12 mesi la decadenza del consiglio di amministrazione per effetto della previsione di cui al 5 punto del paragrafo 4C (ii), la Parte che ha designato gli amministratori la cui decadenza e/o le cui dimissioni abbiano provocato la decadenza dell&#39;intero consiglio di amministrazione sar&#224; tenuta al pagamento di una penale
        pari ad Euro 1.000.000 a favore dell&#39;altra Parte. La penale in oggetto non sar&#224; dovuta qualora le 3 decadenze del consiglio di amministrazione nell&#39;arco di 12 mesi si verifichino nella situazione in cui il consiglio di amministrazione della Holding sia composto da un numero dispari di componenti ed il Comune di Trieste non abbia adempiuto gli obblighi di ripristino della pari
        rappresentativit&#224; nel consiglio di amministrazione ai sensi del 1 punto del paragrafo 4C (iii).<br />
        <br />
        &#160;
      </li>
      <li>
        La Parte che si renda inadempiente all&#39;obbligo di procurare la scissione di cui al punto 3 del paragrafo 4C (iii) nel caso in cui l&#39;altra Parte ne abbia diritto, sar&#224; tenuta al pagamento, a favore di quest&#39;ultima, di una penale pari ad Euro 5.000.000.
      </li>
    </ul>
    <p>
      <strong>7. Soggetto presso il quale gli strumenti finanziari sono depositati</strong>
    </p>
    <p>
      Le Azioni Oggetto del Patto saranno depositate tra la data di efficacia della Scissione e la data del Conferimento presso Interbanca S.p.A., sede di Milano, Corso Venezia 56.
    </p>
    <p>
      <strong>8. Deposito del Patto</strong>
    </p>
    <p>
      Il Patto viene depositato in data 23 dicembre 2003 presso l&#39;Ufficio del Registro delle Imprese di Trieste.
    </p>
    <p>
      23 dicembre 2003
    </p>
    <p>
      <b>[AO.1.03.1]</b>
    </p>
    <p align="center">
      ***
    </p>
    <p>
      I Sindaci dei Comuni di Trieste e di Padova comunicano che il patto parasociale del 20 dicembre 2003 tra i predetti Comuni debitamente comunicato alla CONSOB, pubblicato per estratto sulla stampa quotidiana e depositato in data 23 dicembre 2003 presso il Registro delle Imprese di Trieste &#232; cessato per scadenza del relativo termine di efficacia conformemente a quanto disposto
      dall&#8217;art. 123, comma 1, del Decreto Legislativo n. 58/1998. Il Patto riguardava sia (i) la societ&#224; ACEGAS-APS Holding S.r.l. costituita in data 4 marzo 2004, avente sede legale a Padova, avente alla data odierna un capitale sociale pari ad Euro 198.529.580,16, suddiviso tra il Comune di Trieste, che ne detiene una quota del valore nominale di Euro 99.463.319,66, e il Comune di
      Padova, che ne detiene una quota del valore nominale di Euro 99.066.260,50, che (ii) la societ&#224; ACEGAS-APS S.p.A., avente sede legale in Trieste, emittente azioni ordinarie quotate presso il Mercato Telematico Azionario organizzato e gestito da Borsa Italiana S.p.A., di cui la Holding attualmente possiede circa il 62,8% del relativo capitale sociale. I predetti Sindaci comunicano
      altres&#236; che sono in corso tra gli esponenti del Comune di Trieste e del Comune di Padova incontri finalizzati a valutare l&#8217;opportunit&#224; della conclusione di un nuovo patto parasociale relativamente alle societ&#224; sopramenzionate.
    </p>
    <p>
      26 gennaio 2007
    </p>
    <p>
      <b>[AO.1.07.1]</b>
    </p>
    <hr />
    <p>
      &#160;
    </p>
    <p align="center">
      <strong>HERA S.p.A.<br />
      </strong><strong>e Acegas-Aps Holding S.r.l.</strong>
    </p>
    <p align="left">
      Ai sensi dell&#8217;art. 122 del D.Lgs. 58/98 (il &quot;<strong>TUF</strong>&quot;) e degli articoli 129 e seguenti del regolamento emittenti approvato con delibera CONSOB del 19 maggio 1999 e successive modifiche ed integrazioni (il &#8220;<strong>Regolamento Emittenti</strong>&#8221;), ove applicabili, si rende noto quanto segue.
    </p>
    <p align="left">
      In data 25 luglio 2012 (a) Acegas-Aps Holding S.r.l., societ&#224; di diritto italiano con sede in Padova, Corso Stati Uniti n. 5/A, iscritta presso il Registro delle Imprese di Padova, codice fiscale e partita iva 03902390289 (&quot;<strong>AAH</strong>&quot;), socio di controllo con una partecipazione pari al 62,691% di Acegas-Aps S.p.A., societ&#224; di diritto italiano, quotata sul
      Mercato Telematico Azionario (&quot;MTA&quot;) organizzato e gestito da Borsa Italiana S.p.A. con sede in Trieste, Via del Teatro n. 5, Cod. Fiscale e P.IVA 00930530324 (&quot;<strong>Acegas Aps</strong>&quot; o l&#39; &quot;<strong>Emittente</strong>&quot;); e (b) Hera S.p.A., societ&#224; di diritto italiano, quotata sul Mercato Telematico Azionario (&quot;MTA&quot;), con sede in Bologna,
      Viale Carlo Berti Pichat n. 2/4, iscritta presso il Registro delle Imprese di Bologna, codice fiscale e partita iva n. 04245520376 (&quot;<strong>Hera</strong>&quot;, quest&#39;ultima e AAH nel seguito le &quot;<strong>Parti</strong>&quot;), previa approvazione da parte del Consiglio di Amministrazione di Hera e dell&#8217;Assemblea e del Consiglio di Amministrazione di AAH, hanno
      sottoscritto un accordo quadro (l&#39; &quot;<strong>Accordo Quadro</strong>&quot;) che delinea i principali termini dell&#8217;aggregazione tra il gruppo AAH ed il gruppo Hera, disciplinando i diversi adempimenti e le condizioni per giungere alla aggregazione tra i medesimi gruppi societari (l&#39; &quot;<strong>Operazione</strong>&quot;). La struttura dell&#8217;Operazione disciplinata
      nell&#39;Accordo Quadro prevede la fusione per incorporazione di AAH in Hera (la &quot;<strong>Fusione</strong>&quot;). L&#8217;efficacia della Fusione &#232; prevista per il primo gennaio 2013, a seguito della quale Hera assumer&#224; il controllo di Acegas Aps detenendone una quota pari al 62,691% del capitale sociale. Pertanto, al completamento della Fusione, Hera promuover&#224;
      un&#8217;offerta pubblica di acquisto e scambio sulla totalit&#224; delle azioni Acegas Aps ai sensi dell&#8217;art. 106, commi 1 e 2-bis del TUF (l&#39; &quot;<strong>OPAS</strong>&quot;).
    </p>
    <p align="left">
      <strong>A. Soggetti aderenti all&#39;Accordo Quadro</strong>
    </p>
    <p>
      I partecipanti all&#8217;Accordo Quadro sono i seguenti:
    </p>
    <div style="MARGIN-LEFT: 2em">
      <ol type="i">
        <li>
          Acegas-Aps Holding S.r.l., societ&#224; di diritto italiano con sede in Padova, Corso Stati Uniti n. 5/A, capitale sociale di Euro 188.000.000,00, iscritta presso il Registro delle Imprese di Padova, codice fiscale e partita iva 03902390289. Il capitale sociale di AAH &#232; detenuto al 50,1% dal Comune di Trieste ed al 49,9% dal Comune di Padova;
        </li>
        <li>
          Hera S.p.A., societ&#224; di diritto italiano, quotata sul Mercato Telematico Azionario (&quot;<strong>MTA</strong>&quot;), capitale sociale di Euro 1.115.013.754,00, con sede in Bologna, Viale Carlo Berti Pichat n. 2/4, iscritta presso il Registro delle Imprese di Bologna, codice fiscale e partita iva n. 04245520376. Il 58,8375% del capitale di Hera &#232; detenuto dai Comuni (i
          &#8220;<strong>Comuni Hera</strong>&#8221;) aderenti a un patto parasociale perfezionato in data 21 dicembre 2011 da parte di 97 Comuni Hera e oggetto di adesione da parte di ulteriori 16 Comuni Hera in data 28 febbraio 2012 (il &#8220;<strong>Patto Parasociale Hera</strong>&#8221; o il &#8220;<strong>Patto Hera</strong>&#8221;). Il Patto Parasociale Hera &#232; stato oggetto delle
          comunicazioni previste ai sensi dell&#8217;art. 122 del TUF e degli articoli 127 e seguenti del Regolamento Emittenti.
        </li>
      </ol>
    </div>
    <p>
      <strong>B. Azioni o strumenti finanziari oggetto dell&#39;Accordo di Quadro</strong>
    </p>
    <p>
      L&#39;Accordo Quadro disciplina principalmente gli adempimenti e le condizioni per dare esecuzione alla Fusione. Per completezza si evidenzia che AAH detiene n. 34.466.941 azioni Acegas Aps pari al 62,691% del capitale sociale di quest&#39;ultima.
    </p>
    <p>
      <strong>C. Principali pattuizioni dell&#39;Accordo di Quadro</strong>
    </p>
    <p>
      L&#39;Operazione disciplinata nell&#39;Accordo Quadro prevede la fusione per incorporazione di AAH in Hera (la &quot;<strong>Fusione</strong>&quot;). L&#8217;efficacia della Fusione &#232; prevista per il primo gennaio 2013, a seguito della quale Hera assumer&#224; il controllo di Acegas Aps detenendone una quota pari al 62,691% del capitale sociale. Pertanto, al completamento della
      Fusione, Hera promuover&#224; l&#39;OPAS.
    </p>
    <p>
      Il rapporto di cambio della Fusione &#232; di n. 0,76266304 nuove azioni Hera a fronte di nominali Euro 1,00 di capitale sociale di AAH (pari a 188 milioni di Euro) oltre ad Euro 0,01812273 per ogni quota di AAH di nominali Euro 1,00 (il &quot;<strong>Rapporto di Cambio</strong>&quot;).
    </p>
    <p>
      <strong>C.1</strong><strong>&#160;&#160; Impegni prodromici alla Fusione</strong>
    </p>
    <p>
      In base all&#39;Accordo Quadro le Parti del medesimo si sono impegnate a far s&#236; che:
    </p>
    <p>
      a) entro e non oltre il termine del 28 agosto 2012 siano approvati nell&#39;ambito dei rispettivi Consigli di Amministrazione di AAH e di Hera il progetto di Fusione il quale dovr&#224;, tra l&#39;altro, prevedere il Rapporto di Cambio,
    </p>
    <p>
      b) entro e non oltre il 28 agosto 2012 sia approvata nell&#39;ambito dei Consigli di Amministrazione di AAH e di Hera la relazione redatta ai sensi dell&#8217;art. 2501-quinquies del c.c. e, per quanto applicabile, dell&#39;art. 70, comma 2 del Regolamento Emittenti.
    </p>
    <p>
      Inoltre, in base all&#39;Accordo Quadro, Hera si &#232; impegnata a far s&#236; che i competenti organi sociali pongano in essere tutti gli adempimenti propedeutici alla:
    </p>
    <p>
      a)&#160;&#160;&#160;&#160;&#160;&#160;&#160;&#160; deliberazione di una modifica dello statuto di Hera che preveda l&#8217;estensione del numero dei componenti del Consiglio di Amministrazione dagli attuali 18 a 20;
    </p>
    <p>
      b)&#160;&#160;&#160;&#160;&#160;&#160;&#160;&#160; designazione, a far tempo dalla data di efficacia della Fusione, di un Consigliere designato dal Comune di Padova e da un Consigliere designato dal Comune di Trieste.
    </p>
    <p>
      <strong>C.2</strong><strong>&#160;&#160;&#160;&#160;&#160;&#160; Condizioni all&#39;esecuzione dell&#39;Accordo Quadro</strong>
    </p>
    <p>
      Gli obblighi delle Parti di procedere all&#39;esecuzione dell&#39;Accordo Quadro, e quindi alla stipula dell&#39;atto di Fusione, sono sospensivamente condizionati al verificarsi, entro e non oltre i termini di seguito previsti, di tutti i seguenti eventi (di seguito, congiuntamente, le &#8220;<strong>Condizioni Sospensive dell&#39;Esecuzione</strong>&#8221;):
    </p>
    <ol type="a">
      <li>
        autorizzazione da parte dell&#39;Autorit&#224; Antitrust entro il 29 dicembre 2012 (l&#8217;&#8220;<strong>Autorizzazione Antitrust</strong>&#8221;);
      </li>
      <li>
        entro e non oltre il 14 ottobre 2012, approvazione da parte dei consigli comunali dei Comuni di Trieste e di Padova del Progetto di Fusione, dell&#39;Integrazione del Patto Hera e del Patto Acegas Aps (si veda il successivo punto C.3);
      </li>
      <li>
        entro e non oltre il 20 ottobre 2012, approvazione del progetto di fusione da parte delle competenti assemblee di AAH e di Hera; resta inteso che la delibera&#160; da parte dell&#8217;assemblea dei soci di AAH &#232; da assumersi con il voto favorevole del 100% del capitale sociale e previa approvazione del bilancio di AAH al 30 giugno 2012 nonch&#233; dell&#39;eventuale distribuzione di
        utili e/o riserve per un importo massimo comunque non superiore a complessivi Euro 6.204.050,00, stante il vincolo ad avere un indebitamento complessivo non superiore a Euro 6.000.000,00;
      </li>
      <li>
        entro e non oltre il 20 ottobre 2012, approvazione dell&#39;aumento di capitale per l&#39;emissione delle nuove azioni Hera al servizio dell&#39;OPAS da parte dell&#39;assemblea straordinaria di Hera;
      </li>
      <li>
        entro e non oltre il 15 dicembre 2012, stipula del Patto Acegas Aps (come definito al successivo punto C.3);
      </li>
      <li>
        entro e non oltre il 15 dicembre 2012, stipula dell&#39;Integrazione del Patto Hera da parte del Comune di Trieste e del Comune di Padova (come definito al successivo punto C.4);
      </li>
      <li>
        entro il 27 dicembre 2012 sia scaduto il termine per l&#39;opposizione alla Fusione e nel caso di opposizione alla fusione la stessa sia stata rimediata entro il medesimo termine consentendo la stipula dell&#39;Atto di Fusione;
      </li>
      <li>
        lo statuto sociale di Acegas Aps sia stato modificato esclusivamente in conformit&#224; con quanto indicato al successivo punto C.3.
      </li>
    </ol>
    <p>
      Qualora una o pi&#249; Condizioni Sospensive dell&#39;Esecuzione non siano state soddisfatte entro i termini ivi previsti, salvo che tale /i Condizione/i Sospensiva/e dell&#39;Esecuzione sia/no stata/e rinunciata/e, l&#39;Accordo Quadro sar&#224; considerato automaticamente privo di ogni efficacia ad eccezione dei diritti e degli obblighi nascenti da qualsiasi inadempimento delle
      disposizioni dell&#39;Accordo Quadro.
    </p>
    <p>
      <strong>C.3</strong><strong>&#160;&#160;&#160;&#160;&#160;&#160; Stipula del Patto Acegas Aps</strong>
    </p>
    <p>
      Nell&#8217;Accordo Quadro &#232; previsto che, entro il 15 dicembre 2012, sia stipulato, tra il Comune di Trieste, il Comune di Padova (i &quot;<strong>Soci Pubblici</strong>&quot;) ed Hera un accordo (&quot;<strong>Patto Acegas Aps</strong>&quot;), allegato in bozza all&#39;Accordo Quadro, i cui principali contenuti sono i seguenti.
    </p>
    <p>
      <em><u>Governance</u></em>
    </p>
    <p>
      Per il periodo intercorrente tra la data di stipula dell&#8217;atto di Fusione e la scadenza del corrente mandato del Consiglio di Amministrazione di Acegas Aps, ovvero l&#39;approvazione del bilancio di esercizio al 31 dicembre 2012, (il &quot;<strong>Periodo Transitorio</strong>&quot;) Hera avr&#224; diritto di nominare due componenti del Consiglio di Amministrazione di Acegas Aps,
      conseguentemente:
    </p>
    <p>
      (i) entro e non oltre la data di efficacia dell&#8217;atto di Fusione due membri del Consiglio di Amministrazione designati dai Soci Pubblici rassegneranno le proprie dimissioni; e (ii) saranno cooptati nel Consiglio di Amministrazione di Acegas Aps due consiglieri designati da Hera;
    </p>
    <p>
      (iii) i Soci Pubblici per il Periodo Transitorio daranno indicazione ai consiglieri di amministrazione da loro nominati affinch&#232; non assumano, senza il voto favorevole di almeno uno dei consiglieri designati da Hera, deliberazioni in ordine a: - proposta di distribuzione di utili e/o riserve e/o dividendi ordinari, straordinari e/o acconti sui dividendi; - operazioni con parti
      correlate; - atti di disposizione di azioni proprie; - acquisizione e/o vendita di partecipazioni, aziende o rami aziendali; - stipulazione e/o risoluzione di contratti di <em>joint venture, partnership</em> di qualsivoglia natura; - stipula o risoluzione di contratti aventi un valore eccedente Euro 5.000.000,00; - stipula di contratti di finanziamento.
    </p>
    <p>
      Con efficacia dal termine del Periodo Transitorio Hera modificher&#224; l&#8217;art. 16 dello statuto di Acegas Aps prevedendo che il Consiglio di Amministrazione sia composto da 10 membri.
    </p>
    <p>
      Il Consiglio di Amministrazione di Acegas Aps sar&#224; cos&#236; composto: (i) il Comune di Trieste designer&#224; due membri del Consiglio di Amministrazione, uno dei quali assumer&#224; la carica di Presidente; (ii) il Comune di Padova designer&#224; due membri del Consiglio di Amministrazione, uno dei quali assumer&#224; la carica di Amministratore Delegato; e (iii) Hera avr&#224;
      diritto di designare tutti i residui componenti del Consiglio di Amministrazione. In ogni caso il numero dei componenti del Consiglio di Amministrazione dovr&#224; consentire il sostanziale rispetto della proporzione fra numero di Consiglieri designati dai Soci Pubblici ed Hera di cui sopra, il tutto impregiudicato il diritto di Hera di designare la maggioranza assoluta dei componenti il
      Consiglio di Amministrazione.
    </p>
    <p>
      Hera designer&#224; il Direttore Generale di Acegas Aps.
    </p>
    <p>
      A decorrere dal primo rinnovo del Collegio Sindacale di Acegas Aps lo stesso sar&#224; composto da tre membri effettivi e due supplenti di cui: (1&#176;) un sindaco effettivo, che rivestir&#224; la carica di Presidente ed un sindaco supplente, nominati su indicazione congiunta da parte dei Soci Pubblici, restando inteso che fintanto che Acegas Aps sar&#224; quotata presso l&#39; MTA i soci
      di minoranza avranno diritto di designare il Presidente del Collegio Sindacale, qualora i soci di minoranza non vi provvedano detto sindaco sar&#224; designato congiuntamente dai Soci Pubblici. Resta, inoltre, inteso che tale impegno trover&#224; applicazione a condizione che i Soci Pubblici abbiano un accordo in merito a tale nomina; (2&#176;) due Sindaci effettivi e uno supplente, siano
      nominati su indicazione di Hera restando inteso che fintanto che Acegas Aps sar&#224; quotata presso l&#39; MTA e i soci di minoranza avranno designato il Presidente del Collegio Sindacale, uno dei predetti sindaci effettivi sar&#224; designato congiuntamente dai Soci Pubblici (e l&#8217;altro sindaco effettivo sar&#224; comunque designato da Hera). Resta, inoltre, inteso che tale impegno
      trover&#224; applicazione a condizione che i Soci Pubblici abbiano un accordo in merito a tale nomina.
    </p>
    <p>
      <em><u>Sede legale di Acegas Aps</u></em>
    </p>
    <p>
      Acegas Aps e le principali societ&#224; controllate aventi sede legale in Trieste, manterranno la sede legale nel Comune di Trieste, tale modifica sar&#224; recepita nello statuto sociale di Acegas Aps anche indicando che la modifica della sede legale stessa potr&#224; essere assunta con il voto favorevole di almeno il 95% del capitale sociale.
    </p>
    <p>
      <em><u>Ulteriori Modifiche statutarie Acegas Aps</u></em>
    </p>
    <p>
      Entro la data di stipula dell&#8217;Atto di Fusione saranno modificati gli artt. 6.1 e 6.2 dello statuto sociale di Acegas Aps onde specificare, per quanto occorrer possa, che i limiti del possesso azionario e al diritto di voto non si applicheranno ai soci la cui maggioranza del capitale sociale sia detenuto da uno o pi&#249; enti pubblici, ovvero da societ&#224; da questi anche
      indirettamente controllate.
    </p>
    <p>
      <em><u>Altri impegni di Hera</u></em>
    </p>
    <p>
      Hera si impegna a far s&#236; che il proprio Consiglio di Amministrazione, nel rispetto dei requisiti previsti per l&#8217;assunzione di cariche nell&#8217;ambito dei comitati di Hera per la Corporate Governance ai sensi del Codice di Autodisciplina adottato da Borsa Italiana (i &#8220;<strong>Comitati Hera</strong>&#8221;), nomini i consiglieri designati dai Comuni di Trieste e di Padova
      nel Consiglio di Hera quali componenti dei Comitati Hera e/o dei consigli di amministrazione delle principali societ&#224; controllate da Acegas Aps.
    </p>
    <p>
      <em><u>Durata</u></em>
    </p>
    <p>
      Il Patto Acegas Aps avr&#224; durata di tre anni dalla data di stipula dell&#39;atto di Fusione qualora le azioni Acegas Aps siano quotate presso il MTA, ovvero ha durata di cinque anni dalla data di stipula dell&#39;atto di Fusione qualora Acegas Aps cessi di essere quotata presso il MTA antecedentemente alla scadenza del terzo anno.
    </p>
    <p>
      <strong>C.4&#160;&#160;&#160;&#160;&#160;&#160; Stipula dell&#39;Integrazione del Patto Hera</strong>
    </p>
    <p>
      Nell&#8217;Accordo Quadro &#232; previsto che, entro il 15 dicembre 2012, sia stipulato l&#39;atto di adesione, da parte dei Comuni di Trieste e di Padova al Patto Parasociale Hera sottoscrivendo il relativo atto di integrazione (l&#39; &#8220;<strong>Integrazione del Patto Hera</strong>&#8221;), in un testo sostanzialmente analogo a quello allegato in bozza all&#39;Accordo Quadro.
      L&#39;Integrazione del Patto Hera prevede che a fronte dell&#8217;adesione al Patto Hera da parte dei Comuni di Trieste e di Padova (questi ultimi unitamente ai Comuni Hera i &quot;<strong>Contraenti</strong>&quot;) siano modificate talune clausole del Patto Hera ed in particolare come segue.
    </p>
    <p>
      <em><u>Sindacato di Voto e Sindacato di Blocco</u></em>
    </p>
    <p>
      La partecipazione che verr&#224; a detenere il Comune di Trieste in Hera alla data di efficacia della Fusione sar&#224; per l&#39;intero, e quindi per n. 71.833.706 azioni Hera, soggetta al Sindacato di Voto (come definito nel Patto Parasociale Hera), di cui n. 36.635.190 azioni Hera detenute dal Comune di Trieste saranno anche soggette al Sindacato di Blocco. All&#8217;esito
      dell&#8217;operazione di OPAS promossa da Hera sulle azioni Acegas Aps e del successivo eventuale delisting, il Comune di Trieste assoggetter&#224; a Sindacato di Blocco massimo n. 58.311.081 azioni ordinarie.
    </p>
    <p>
      La partecipazione che verr&#224; a detenere il Comune di Padova in Hera alla Data di Efficacia della Fusione sar&#224; per l&#39;intero, e quindi per n. 71.546.945 azioni Hera soggetta al Sindacato di Voto (come definito nel Patto Parasociale Hera), di cui n. 36.488.942 azioni Hera detenute dal Comune di Padova saranno soggette anche al Sindacato di Blocco. All&#8217;esito
      dell&#8217;operazione di OPAS promossa da Hera sulle azioni Acegas Aps e del successivo eventuale delisting, il Comune di Padova assoggetter&#224; a Sindacato di Blocco massimo n. 58.078.303 azioni ordinarie.
    </p>
    <p>
      <em><u>Governance</u></em>
    </p>
    <p>
      Il Comitato del Patto Hera (come ivi definito) sar&#224; integrato di ulteriori due membri e, quindi, incrementato a complessivi 11 membri. Dei due nuovi membri del Comitato del Patto Hera, 1 sar&#224; designato dal Comune di Padova, al quale saranno attribuiti 2 voti; ed 1 sar&#224; designato dal Comune di Trieste, al quale saranno attribuiti 2 voti.
    </p>
    <p>
      I Contraenti faranno s&#236; che, in tempo utile per il prossimo rinnovo del Consiglio di Amministrazione di Hera, i consiglieri da loro designati convochino l&#8217;assemblea straordinaria di Hera con all&#8217;o.d.g. le modifiche statutarie necessarie ad assicurare che il Consiglio di Amministrazione sia composto da 15 membri, di cui 12 eletti dalla lista di maggioranza. Fermo restando
      quanto sopra precede, dovr&#224; essere convocata l&#8217;assemblea straordinaria di Hera con all&#8217;o.d.g. le modifiche statutarie necessarie ad assicurare che il Consiglio di Amministrazione sia composto da 20 membri, di cui 16 eletti dalla maggioranza.
    </p>
    <p>
      Dalla data di efficacia dell&#39;atto di Fusione il Comune di Trieste potr&#224; designare un membro del Consiglio di Amministrazione di Hera e, parimenti, il Comune di Padova potr&#224; designare un membro del Consiglio di Amministrazione di Hera.
    </p>
    <p>
      La lista di maggioranza presentata dai Contraenti sar&#224; cos&#236; formata: 3 componenti designati dal Comune di Bologna, dagli Azionisti Minori Provincia di Bologna, dal Comune di Ferrara anche nell&#8217;interesse degli Azionisti Ferrara; 4 componenti designati dall&#8217;Area Territoriale Romagna; 3 componenti designati dal Comune di Modena, anche nell&#8217;interesse di Holding
      Strategie e Sviluppo dei Territori Modenesi S.p.A., degli Azionisti Modena e degli Azionisti Aimag; 1 componente designato dal Comune di Padova; e 1 componente designato dal Comune di Trieste.
    </p>
    <p>
      Un membro del Comitato Esecutivo costituito in seno al Consiglio di Amministrazione di Hera sar&#224; designato congiuntamente dai Comuni di Padova e Trieste. Quest&#8217;ultima designazione trover&#224; applicazione solo nel caso in cui i Comuni di Padova e Trieste abbiano preventivamente stipulato un patto di sindacato avente ad oggetto il voto per la nomina di tale componente.
    </p>
    <p>
      <strong>C.5&#160;&#160;&#160;&#160;&#160;&#160; Stipula del Sub Patto</strong>
    </p>
    <p>
      E&#39; anche previsto che, entro la suddetta data del 15 dicembre 2012, i Comuni di Trieste e di Padova stipulino un patto parasociale al fine di disciplinare (e quindi dare efficacia) all&#39;esercizio dei diritti di voto congiunto attribuiti agli stessi nell&#39;ambito dell&#39;Integrazione del Patto Hera e nel patto Acegas Aps, in un testo sostanzialmente analogo a quello allegato in
      bozza all&#8217;Accordo Quadro (il &#8220;<strong>Sub Patto</strong>&#8221;), i cui principali contenuti sono i seguenti.
    </p>
    <p>
      <em><u>Designazione congiunta di un componente del Comitato Esecutivo di Hera</u></em>
    </p>
    <p>
      A decorrere dalla data di efficacia della Fusione, i Comuni di Trieste e Padova si consulteranno tempestivamente in buona fede per individuare e concordare quale tra i due amministratori eletti nel Consiglio di Amministrazione di Hera su designazione dei due Comuni sia l&#8217;amministratore da designare per la nomina alla carica di componente del Comitato Esecutivo di Hera. La scelta
      verr&#224; effettuata con criteri che tengano conto della professionalit&#224; e specifica esperienza dei candidati disponibili, considerando anche, in un&#8217;ottica di equa ripartizione, la designazione conseguente all&#8217;esercizio della facolt&#224; di designazione congiunta del Presidente o Sindaco effettivo e Sindaco supplente di Acegas Aps (di cui sotto). I Comuni provvederanno ad
      effettuare ogni comunicazione conseguente a detta designazione congiunta.
    </p>
    <p>
      <em><u>Designazione congiunta del Presidente o Sindaco effettivo e Sindaco supplente di Acegas Aps</u></em>
    </p>
    <p>
      A decorrere dalla data di approvazione del bilancio di esercizio di Acegas Aps al 31.12.2012, i Comuni di Trieste e Padova si consulteranno tempestivamente in buona fede per individuare e concordare un soggetto da designare come componente effettivo del Collegio Sindacale di Acegas Aps, che assumer&#224; la carica di Presidente del Collegio qualora tale carica non spetti ai soci di
      minoranza partecipanti al capitale sociale della societ&#224; ovvero non vi siano pi&#249; soci di minoranza nella societ&#224; medesima, e un soggetto da designare come Sindaco supplente. La scelta verr&#224; effettuata con criteri che tengano conto della professionalit&#224; e specifica esperienza dei candidati disponibili, considerando anche, in un&#8217;ottica di equa ripartizione, la
      designazione conseguente all&#8217;esercizio della facolt&#224; di designazione congiunta del componente del Comitato Esecutivo di Hera. I Comuni provvederanno ad effettuare ogni comunicazione conseguente a detta designazione congiunta.
    </p>
    <p>
      <strong>D.</strong> <strong>Gestione Interinale</strong>
    </p>
    <p>
      L&#39;Accordo Quadro prevede impegni di gestione interinale sino alla data di efficacia della Fusione. In particolare, AAH e Hera, anche per conto delle rispettive proprie societ&#224; controllate, ex art. 1381 del c.c. si sono impegnate, ciascuna per quanto di competenza a far s&#236; che (i) AAH e le societ&#224; del gruppo AAH, da un lato, e Hera e le societ&#224; del gruppo Hera,
      dall&#39;altro, siano correttamente gestite, nel rispetto delle norme applicabili e degli obblighi assunti, senza concludere contratti o porre in essere altri atti che per la loro natura, per i loro scopi o per la loro durata, eccedano i limiti della normale ed ordinaria attivit&#224; di impresa, coerente con l&#8217;attivit&#224; svolta dalle Parti (e dai rispettivi gruppi) prima della
      data di sottoscrizione dell&#39;Accordo Quadro; e (ii) AAH e Hera, e le rispettive proprie societ&#224; controllate non assumano nessuna iniziativa e non compiano alcuna attivit&#224; o atto, n&#233; assumano alcun impegno che possa ritardare e/o ostacolare e/o impedire e/o contrastare in tutto o in parte quanto previsto nell&#8217;Accordo Quadro e/o gli obbiettivi del medesimo. Inoltre,
      fino alla data di efficacia della Fusione: (i) AAH si &#232; impegnata ex art. 1381 del c.c., anche per conto della societ&#224; controllata Acegas Aps, a far s&#236; che quest&#39;ultima (x) non compia atti di disposizione (atti di acquisto e/o vendita) aventi ad oggetto azioni proprie cosicch&#233; Acegas Aps alla data di efficacia della Fusione detenga il medesimo numero di azioni
      proprie di cui &#232; titolare alla data di sottoscrizione dell&#39;Accordo Quadro; e (y) aggiorni preventivamente Hera in merito all&#8217;esecuzione e ad ogni adempimento di quanto previsto nel memorandum of understanding sottoscritto in data 24 aprile 2012 tra Acegas Aps e Italgas S.p.A. (&#8220;MoU&#8221;), restando inteso che eventuali modifiche e/o integrazioni all&#39;MoU o
      l&#39;esecuzione di atti non disciplinati nell&#39;ambito dell&#39;MoU dovranno essere preventivamente sottoposte al management di Hera ed attuate solo previa autorizzazione da parte di quest&#39;ultimo; (ii) Hera si &#232; impegnata a non proporre (e pertanto a non distribuire) la distribuzione di utili e/o riserve e/o dividendi ordinari, straordinari e/o acconti sui dividendi; (iii) AAH
      si &#232; impegnata a non proporre (e pertanto a non distribuire) la distribuzione di utili e/o riserve e/o dividendi ordinari, straordinari e/o acconti sui dividendi, salvo che per un importo massimo comunque non superiore alla liquidit&#224; netta di AAH disponibile alla data di assunzione della delibera di distribuzione e comunque a complessivi Euro 6.204.050,00 a valere sugli utili e/o
      riserve, stante il vincolo ad avere un indebitamento complessivo non superiore a Euro 6.000.000,00, risultanti dal bilancio chiuso al 30 giugno 2012; e (iv) AAH e Hera, anche per conto delle rispettive societ&#224; controllate, ex art. 1381 del c.c. si sono impegnate, ciascuna per quanto di competenza, a far s&#236; che le rispettive societ&#224; controllate non propongano (e pertanto non
      distribuiscano) la distribuzione di utili e/o riserve e/o dividendi ordinari, straordinari e/o acconti sui dividendi.
    </p>
    <p>
      Qualora nel periodo compreso tra la data di sottoscrizione dell&#39;Accordo Quadro e la data di efficacia della Fusione AAH, Acegas Aps e/o Hera e/o le societ&#224; dei rispettivi Gruppi, avessero la necessit&#224; di compiere un atto non conforme a quanto sopra indicato, ciascuna Parte dovr&#224; chiedere all&#39;altra Parte di autorizzare preventivamente per iscritto il compimento di tale
      atto, fornendo le informazioni necessarie e/o opportune per la valutazione dell&#8217;atto da autorizzare, restando inteso che: (i) tale autorizzazione non potr&#224; essere irragionevolmente negata avuto riguardo all&#8217;interesse della Parte che chiede l&#8217;autorizzazione e (ii) in caso di mancata autorizzazione scritta dell&#8217;altra Parte, la Parte interessata dovr&#224;
      astenersi, o fare in modo che la societ&#224; del gruppo dalla stessa controllata si astenga, dal compiere tale atto.
    </p>
    <p>
      <strong>E.</strong> <strong>Atto di Fusione</strong>
    </p>
    <p>
      L&#8217;atto di Fusione dovr&#224; essere stipulato, previo avveramento delle condizioni sospensive previste nell&#39;Accordo Quadro, entro il quinto giorno lavorativo successivo alla data in cui, in base alla legge, sia possibile procedere alla stipula dell&#8217;Atto di Fusione.
    </p>
    <p>
      <strong>F. Durata</strong>
    </p>
    <p>
      L&#39;Accordo Quadro cesser&#224; di avere effetto non appena avr&#224; effetto la Fusione la cui data di efficacia &#232; prevista per il 1&#176; gennaio 2013 ovvero in caso di mancato avveramento delle condizioni sospensive previste nell&#39;Accordo Quadro.
    </p>
    <p>
      <strong>G. Soggetto presso il quale gli strumenti finanziari sono depositati</strong>
    </p>
    <p>
      L&#8217;Accordo di Fusione non contiene obblighi di deposito di azioni.
    </p>
    <p>
      <strong>H. Deposito presso il Registro Imprese</strong>
    </p>
    <p>
      Il testo dell&#39;Accordo Quadro &#232; depositato presso il Registro delle Imprese di Bologna e di Trieste, nei termini di legge, in data 30 luglio 2012.
    </p>
    <p>
      30 luglio 2012
    </p>
    <p>
      <strong>[HB.12.12.1]</strong>
    </p>
    <p>
      * * * * *
    </p>
    <p>
      <strong>AVVISO RELATIVO AL VENIR MENO DELL&#8217;EFFICACIA DELLE PATTUIZIONI</strong> <strong>PARASOCIALI DI CUI ALL&#8217;ACCORDO QUADRO DEL 25 LUGLIO 2012</strong><strong>AVENTE AD OGGETTO AZIONI HERA S.P.A. ED AZIONI ACEGAS-APS S.P.A.</strong> <strong>PUBBLICATO AI SENSI DELL&#8217;ART. 131 DEL REGOLAMENTO CONSOB N. 11971/1999</strong>
    </p>
    <p>
      Con riferimento all&#8217;accordo quadro sottoscritto in data 25 luglio 2012 <strong>(l&#8217; &#8220;AccordoQuadro&#8221;)</strong> tra Acegas-Aps Holding S.r.l. e Hera S.p.A. (&#8220;HERA&#8221;), pubblicato per estratto ai sensi dell&#8217;art. 122 D.Lgs. 58/ 1998 sul quotidiano &#8220;Italia Oggi&#8221; in data 30 luglio 2012, ai sensi e per effetti dell&#8217;art. 131 Regolamento
      Consob 11971/1999 e successive modifiche, si comunica che in data 10 dicembre 2012, a seguito dell&#8217;adesione da parte dei Comuni di Trieste e Padova al patto parasociale avente ad oggetto azioni HERA originariamente perfezionato in data 21 dicembre 2011 da parte di 98 azionisti di HERA, della sottoscrizione da parte di HERA e dei Comuni di Trieste e Padova dell&#8217;accordo avente ad
      oggetto, tra l&#8217;altro, la governance diACEGAS-APS S.p.A. nonch&#233; della sottoscrizione dell&#8217;ulteriore sub patto tra il Comune di Trieste ed il Comune di Padova, le pattuizioni parasociali contenute nell&#8217;Accordo Quadro hanno cessato di avere ogni effetto.
    </p>
    <p>
      12 dicembre 2012
    </p>
    <p>
      <strong>[HB.12.12.2]</strong>
    </p>
    <p>
      <br />
      &#160;
    </p>
  </body>
</html>

