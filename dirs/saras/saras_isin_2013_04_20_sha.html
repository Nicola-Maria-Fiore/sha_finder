<html>
<head>
<title>
      SARAS SPA RAFFINERIE SARDE
    </title>
<meta content="stp" name="subjectList"/>
<meta content="592572" name="linkid"/>
<meta content="SARAS SPA RAFFINERIE SARDE - Estratto del patto parasociale" name="Description"/>
<meta content="stpatti" name="ss_family"/>
<meta content="SARAS SPA RAFFINERIE SARDE" name="SOCIETA"/>
<meta content="stpatti" name="ss_table"/>
<meta content="2019-06-24" name="date"/>
<meta content="N;rinaldi;1537195792470" name="synchro"/>
<meta content="97673" name="codconsob"/>
</head>
<body>
<p>
<strong>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</strong>
</p>
<p align="center">
<strong>SARAS S.P.A. - RAFFINERIE SARDE</strong>
</p>
<p align="left">
<strong>Premessa</strong>
</p>
<p align="left">
      In data 15 aprile 2013, Angelo Moratti S.a.p.A. di Gian Marco Moratti e Massimo Moratti (“<strong>Angelo Moratti S.a.p.A.</strong>”), i Sig.ri Gian Marco Moratti e Massimo Moratti (congiuntamente i <strong>“ Venditori”</strong>) hanno sottoscritto con Rosneft JV Projects S.A. (l’“<strong>Acquirente</strong>”), società indirettamente controllata
      al 100% da Open Joint Stock Company Rosneft Oil Company a sua volta controllata al 69,50% dalla OJSC Rosneftegaz, codice fiscale (INN) 7705630445, un contratto di compravendita azionaria (il “<strong>Contratto di Compravendita</strong>”) per la cessione all’Acquirente stesso di 130.290.883 azioni di Saras S.p.A. – Raffinerie Sarde (di seguito,
      “<strong>Saras</strong>” o la “<strong>Società</strong>”), per un corrispettivo complessivo di Euro 178.498.510,00.
    </p>
<p align="left">
      I signori Gian Marco Moratti e Massimo Moratti venderanno tutte le azioni da loro individualmente e personalmente detenute nella Saras, pari a 6.000.000 ciascuno. A seguito della compravendita, che sarà perfezionata il 23 aprile 2013, Angelo Moratti S.a.p.A. manterrà una partecipazione di controllo in Saras pari a circa il 50,02% del capitale sociale e l’Acquirente
      deterrà una partecipazione pari a circa il 13,70% del capitale sociale della Società.
    </p>
<p align="left">
      Come previsto nel Contratto di Compravendita, l'Acquirente ha deciso di lanciare, condizionatamente al perfezionamento della compravendita, un’offerta pubblica di acquisto volontaria parziale su 69.310.933 azioni ordinarie di Saras, ad un prezzo per azione pari ad Euro 1,370 (“<strong>Offerta</strong>”) che è lo stesso prezzo per azione corrisposto in favore dei
      Venditori.
    </p>
<p align="left">
<strong>A. Società i cui strumenti finanziari sono oggetto delle clausole parasociali</strong>
</p>
<p align="left">
      Il Contratto di Compravendita contiene alcune previsioni di natura parasociale che hanno ad oggetto le azioni di Saras S.p.A. – Raffinerie Sarde, società con sede legale in Sarroch (CA), S.S. Sulcitana 195 Km 19, c/o Soc. Raffinerie Sarda, capitale sociale sottoscritto e versato pari a Euro 54.629.666,67, rappresentato da n. 951.000.000 azioni ordinarie prive di valore nominale,
      iscritta presso il Registro delle Imprese di Cagliari al n. 00136440922.
    </p>
<p align="left">
<strong>B. Tipo di accordo</strong>
</p>
<p align="left">
      Le pattuizioni di natura parasociale, rilevanti ai sensi dell’art. 122, I comma e V comma lett. b), del D. Lgs. 58/1998 (il “<strong>TUF</strong>”), hanno ad oggetto rispettivamente l’esercizio del diritto di voto e limiti al trasferimento delle azioni Saras da parte di Angelo Moratti S.a.p.A.
    </p>
<p align="left">
<strong>C. Soggetti aderenti alle pattuizioni parasociali e partecipazioni conferite</strong>
</p>
<p align="left">
<u>Angelo Moratti S.a.p.A. di Gian Marco Moratti e Massimo Moratti</u>, società in accomandita per azioni, con sede legale in Milano (MI), Foro Buonaparte, 69, capitale sociale sottoscritto e versato pari a Euro 100.000.000, iscritta presso il Registro delle Imprese di Milano al n., e con codice fiscale n., 01944530920.
    </p>
<p align="left">
<u>Rosneft JV Projects S.A.</u>, <em>Société Anonyme</em>, con sede legale in Lussemburgo, in 16 Allée Marconi, L-2120, capitale sociale sottoscritto e versato pari a Euro 32.000, interamente partecipata da Rosneft Overseas S.A., iscritta presso il Registro del Commercio e delle Imprese del Lussemburgo, al n. B 167491, codice fiscale 2012 2203 523.
    </p>
<p align="left">
      Nella tabella che segue, che rappresenta la situazione successiva al perfezionamento della compravendita ai sensi del Contratto di Compravendita, è indicato il numero delle azioni della Società di proprietà di Angelo Moratti S.a.p.A. e di Rosneft JV Projects S.A., nonché la percentuale di tali azioni rispetto al capitale sociale della Società e al totale delle
      azioni dei paciscenti.
    </p>
<table border="1" cellpadding="0" cellspacing="0" width="100%">
<tbody>
<tr>
<td valign="top" width="151">
<strong>Socio aderente al patto</strong>
</td>
<td valign="top" width="85">
<p>
<strong>  N. azioni</strong>
</p>
</td>
<td valign="top" width="217">
<p>
<strong>% rispetto al capitale sociale di Saras S.p.A. – Raffinerie Sarde</strong>
</p>
</td>
<td valign="top" width="151">
<p>
<strong>% rispetto al totale delle azioni degli aderenti alle pattuizioni parasociali</strong>
</p>
</td>
</tr>
<tr>
<td valign="top" width="151">
<p>
              Angelo Moratti S.a.p.A.
            </p>
</td>
<td valign="top" width="85">
<p>
                475.709.117
            </p>
</td>
<td valign="top" width="217">
<p>
               50,02%
            </p>
</td>
<td valign="top" width="151">
<p>
              78,50%
            </p>
</td>
</tr>
<tr>
<td valign="top" width="151">
<p>
              Rosneft JV Projects S.A.
            </p>
</td>
<td valign="top" width="85">
<p>
                130.290.883
            </p>
</td>
<td valign="top" width="217">
<p>
               13,70%
            </p>
</td>
<td valign="top" width="151">
<p>
              21,50%
            </p>
</td>
</tr>
<tr>
<td valign="top" width="151">
<p>
              Totale
            </p>
</td>
<td valign="top" width="85">
<p>
               606.000.000
            </p>
</td>
<td valign="top" width="217">
<p>
              63,72%
            </p>
</td>
<td valign="top" width="151">
<p>
              100%
            </p>
</td>
</tr>
</tbody>
</table>
<br/>
<br/>
<p>
<strong>D. Contenuto delle clausole parasociali</strong>
</p>
<p>
<u>D.1 Clausole parasociali rilevanti ai sensi dell’articolo 122, I comma, TUF</u><br/>
      Il Contratto di Compravendita prevede che, subordinatamente al perfezionamento della compravendita ai sensi del medesimo contratto, Angelo Moratti S.a.p.A. chieda al Consiglio di Amministrazione della Saras di convocare un’assemblea straordinaria dei soci della Società nel più breve tempo possibile e comunque entro sei mesi dalla data di perfezionamento della compravendita
      ed eserciti i propri diritti di voto in tale assemblea o nella prima assemblea straordinaria degli azionisti successiva in favore di modifiche di talune previsioni dello statuto della Saras nel senso che:
    </p>
<ul>
<li>
        senza alcun pregiudizio alle disposizioni statutarie attuative dell’Articolo 147-<em>ter</em> del TUF, uno dei membri del consiglio di amministrazione sia tratto dalla lista dei candidati, presentata e votata da un azionista che detenga singolarmente almeno il 12% del capitale sociale della società, che abbia ricevuto il secondo maggior numero di voti dopo la lista che ha
        ricevuto il maggior numero di voti;
      </li>
<li>
        il terzo paragrafo dell’art. 6 dello statuto di Saras sia modificato al fine di eliminare la previsione che consente di escludere il diritto di opzione in favore degli azionisti nei limiti del dieci per cento del capitale sociale, così come consentito dall'art. 2441, quarto comma, secondo periodo, del codice civile italiano.
      </li>
</ul>
<p>
      Come già comunicato al mercato, la suddetta assemblea sarà successiva all’assemblea di Saras del 24 aprile 2013.
    </p>
<p>
<u>D.2 Clausole parasociali rilevanti ai sensi dell’articolo 122, V comma lett. b), TUF</u><br/>
      Angelo Moratti S.a.p.A. si è obbligata a non aderire all’Offerta a condizione che quest’ultima sia effettuata ai termini descritti nella Premessa che precede.
    </p>
<p>
<strong>E. Durata</strong>
</p>
<p>
      L’impegno di Angelo Moratti S.a.p.a. relativo all’esercizio dei propri diritti di voto nell’assemblea di Saras descritta nel paragrafo D1 che precede  cesserà a seguito dell’esercizio in tal senso dei propri diritti di voto nella medesima assemblea (la cui convocazione nel più breve tempo possibile e comunque entro sei mesi dalla data di
      perfezionamento della compravendita ai sensi del Contratto di Compravendita sarà chiesta da Angelo Moratti S.a.p.A. al consiglio di amministrazione di Saras subordinatamente al perfezionamento della compravendita medesima).
    </p>
<p>
      La pattuizione relativa all’obbligo di Angelo Moratti S.a.p.A. di non aderire all’Offerta a condizione che quest’ultima sia effettuata ai termini descritti nella Premessa che precede sarà valida ed efficace sino al completamento della procedura di Offerta.
    </p>
<p>
<strong>F. Deposito presso il Registro delle Imprese</strong>
</p>
<p>
      Il Contratto di Compravendita, per quanto contenente pattuizioni parasociali, è stato depositato presso il Registro delle Imprese di Cagliari nei termini di legge.
    </p>
<p>
      20 aprile 2013
    </p>
<p>
<strong>[SW.1.13.1]