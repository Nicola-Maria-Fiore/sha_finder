/strong>
</p>
<hr/>
<p align="center">
<strong> </strong><strong>REPLY S.P.A. <br/>
</strong>
</p>
<p>
      Si comunica che con accordo stipulato in data 9 novembre 2004 in Torino, i soci titolari di una quota pari complessivamente al 51% (cinquantuno per cento) del capitale sociale della Alika S.r.l., con sede in Torino, Corso Francia n. 110, C.F., P. IVA. e n. di iscrizione al Registro delle Imprese di Torino 07011510018, capitale sociale pari a Euro 90.600,00 e precisamente:
    </p>
<p>
      • <strong>Mario Rizzante</strong>, C.F. RZZ MRA 48H12 L644Z, nato a Valperga (Torino) il 12 giugno 1948, residente in Valperga (Torino), Frazione Gallenca n. 54, titolare di una quota di nominali Euro 5.706,00, pari al 6,3% circa del capitale sociale;
    </p>
<p>
      • <strong>Maria Graziella Paglia</strong>, C.F. PGL GZL 47D49 A074O, nata ad Agliè (Torino) il 9 aprile 1947, residente in Valperga (Torino), Frazione Gallenca n. 54, titolare di una quota di nominali Euro 17.100,00, pari al 18.87% circa del capitale sociale;
    </p>
<p>
      • <strong>Tatiana Rizzante</strong>, C.F. RZZ TTN 70E68 E379K, nata ad Ivrea il 28 maggio 1970, residente in Valperga (Torino), Frazione Gallenca n. 54, titolare di una quota di nominali Euro 11.700,00, pari al 12,91% circa del capitale sociale;
    </p>
<p>
      • <strong>Filippo Rizzante</strong>, C.F. RZZ FPP 72E22 E379X, nato ad Ivrea il 22 maggio 1972, residente in Valperga (Torino), Frazione Gallenca n. 54, titolare di una quota di nominali Euro 11.700,00, pari al 12,91% circa del capitale sociale;
    </p>
<p>
      hanno convenuto di sottoscrivere, nell'obiettivo interesse della Società e nel loro specifico interesse, un Patto Parasociale al fine di regolamentare termini, modalità e condizioni dei loro rapporti quali soci della Società conseguentemente all'intervenuto ingresso di nuovi soci nel capitale sociale di quest'ultima.
    </p>
<p>
      Detto Patto Parasociale ha previsto quanto segue:
    </p>
<p>
<strong>1.</strong> Per tutta la durata del Patto, le Parti hanno convenuto di riunirsi, su iniziativa di alcuna di esse, non prima di 3 (tre) giorni e non oltre 1 (una) ora prima di qualunque Assemblea allo scopo di discutere preliminarmente le questioni inserite all'ordine del giorno della stessa e di prestare istruzioni vincolanti ai soggetti che eserciteranno (in proprio o per
      delega) il diritto di voto spettante alle Parti nella stessa Assemblea. A tal fine, le Parti hanno convenuto - in considerazione della particolare competenza e della riconosciuta essenzialità del ruolo del Sig. Mario Rizzante - che, in caso di opinioni dissenzienti delle Parti circa le istruzioni di voto da prestare in vista dell'Assemblea, l'opinione e le istruzioni prestate
      dal Sig. Mario Rizzante saranno definitive e vincolanti anche per le altre Parti e per i rispettivi delegati assembleari.
    </p>
<p>
      Nell'eventualità in cui alcuna delle Parti voti (direttamente o per delega) alle Assemblee in maniera non conforme alle istruzioni prestate in applicazione delle previsioni del capoverso precedente, tale eventuale non conformità sarà considerata quale inadempimento al Patto commessa dalla Parte che abbia in tal modo espresso voto difforme nell'Assemblea.
    </p>
<p>
      Le Parti si sono impegnate a far sì che per tutta la durata del Patto l'organo amministrativo della Società sia costituito da un amministratore unico o da un consiglio di amministrazione conformemente alle indicazioni prestate dal Sig. Mario Rizzante e secondo la composizione da questi indicata.
    </p>
<p>
      Al fine di garantire il puntuale adempimento degli impegni assunti nel Patto, le Parti si sono impegnate
    </p>
<p>
      (i) a votare nelle assemblee ordinarie della Società in modo che l'amministratore unico o i componenti del consiglio di amministrazione siano nominati in conformità alle designazioni contenute nel Patto;
    </p>
<p>
      (ii) a votare nei consigli di amministrazione della Società, al cui consesso appartenga alcuna delle Parti, in conformità alle indicazioni prestate dal Sig. Mario Rizzante;
    </p>
<p>
      (iii) a far sì che il consiglio di amministrazione della Società, qualora per qualsiasi motivo venga a mancare uno dei membri del consiglio di amministrazione, provveda tempestivamente a dare avvio alle iniziative necessarie per sostituirlo mediante nomina di un nuovo consigliere di designazione del Sig. Mario Rizzante.
    </p>
<p>
<strong>2.</strong> Quanto agli incarichi, all'attribuzione di poteri ed ai compensi, per tutta la durata del presente Patto le Parti si sono impegnate ed obbligate a fare - anche, per quanto occorrer possa, prestando voto conforme in sede di assemblea o consiglio di amministrazione della Società - in modo che la carica di Amministratore Unico o (a seconda del caso) di Presidente
      del consiglio di amministrazione della Società venga attribuita al Sig. Mario Rizzante, con attribuzione allo stesso di tutti i poteri di ordinaria e straordinaria amministrazione.
    </p>
<p>
<strong>3.</strong> In vigenza del Patto, il Sig. Mario Rizzante potrà acquistare dai figli Sig. Filippo Rizzante e Sig.ra Tatiana Rizzante (e/o dai rispettivi aventi causa), che saranno irrevocabilmente e solidalmente obbligati a vendere, tutte o parte delle quote di partecipazione di questi ultimi nel capitale della Società, nella misura indicata dal Sig. Mario Rizzante.
    </p>
<p>
      Con la sottoscrizione del Patto, tutte le Parti hanno dichiarato di rinunziare a qualsiasi pretesa da essi eventualmente vantata sul trasferimento di quote perfezionati in esecuzione dell'esercizio dell'opzione gratuita qui prevista.
    </p>
<p>
      Nel caso in cui il Sig. Mario Rizzante intenda esercitare l'opzione di acquisto prevista dal Patto, ne darà comunicazione scritta (la <strong>"Comunicazione"</strong>) alle altre parti interessate entro i termini indicati dal Patto.
    </p>
<p>
      La Comunicazione indicherà il nome del Notaio in Torino ove avrà luogo il trasferimento delle quote nonché la data di svolgimento delle relative formalità, che non potrà essere anteriore a 30 giorni né successiva a 60 giorni dalla data della Comunicazione.
    </p>
<p>
      In caso di tempestivo invio della Comunicazione, il Sig. Mario Rizzante sarà irrevocabilmente tenuto all'acquisto delle quote della Società nella misura e con la ripartizione tra i soci destinatari indicati nella Comunicazione stessa, ed il Sig. Filippo Rizzante e la Sig.ra Tatiana Rizzante (e/o i rispettivi aventi causa) saranno irrevocabilmente tenuti rispettivamente alla
      vendita al prezzo stabilito in applicazione della previsione del Patto.
    </p>
<p>
      Le quote della Società, trasferite a seguito dell'esercizio dell'opzione prevista dal Patto dovranno essere al trasferimento libere da qualsiasi pegno, vincolo o gravame.
    </p>
<p>
      Le Parti hanno convenuto che in caso di esercizio dell'opzione di acquisto il prezzo da corrispondersi per le quote trasferende sarà calcolato in forza della seguente formula.
    </p>
<p>
      Il Prezzo unitario di trasferimento di ciascuna quota sarà determinato proporzionalmente in base al minore tra:
    </p>
<p>
      - il valore risultante dal bilancio consolidato della Società al 31 dicembre 2003 assumendo per le azioni Reply S.p.A. direttamente e indirettamente possedute dalla Società il valore patrimoniale unitario per azione risultante dal bilancio consolidato Reply S.p.A. alla data del 31 dicembre 2003, sottoposto all'Assemblea degli Azionisti del 10 giugno 2004,
    </p>
<p>
      - e il valore risultante dall'ultimo bilancio consolidato della Società, debitamente sottoposto a controllo conformemente alle disposizioni di legge, approvato dall'Assemblea in data antecedente all'esercizio dell'opzione, assumendo per le azioni Reply S.p.A. direttamente e indirettamente possedute dalla Società il minore tra il valore patrimoniale unitario per
      azione risultante dall'ultimo bilancio consolidato Reply S.p.A. sottoposto all'assemblea degli azionisti di questa e quello derivante dalla media dei prezzi registrati dal titolo Reply S.p.A. sul Nuovo Mercato organizzato e gestito da Borsa Italiana S.p.A. nell'ultimo mese.
    </p>
<p>
      Il valore della Società così determinato sarà diminuito di uno sconto di minoranza pari al 20%.
    </p>
<p>
      In caso di contestazione sulla misura esatta del Prezzo, il Sig. Mario Rizzante avrà facoltà di procedere egualmente con il trasferimento notarile della partecipazione opzionata, operando il pagamento del relativo Prezzo entro 10 giorni dall'accordo delle Parti ovvero dalla sentenza di primo grado pronunziata in applicazione delle disposizioni del Patto.
    </p>
<p>
      Il Prezzo sarà corrisposto dal Sig. Mario Rizzante alla data del rogito notarile previsto dal Patto mediante assegni circolari ovvero, a scelta del Sig. Mario Rizzante, bonifico bancario sui conti correnti che saranno comunicati per iscritto da questi ultimi al Sig. Mario Rizzante con preavviso di almeno dieci giorni lavorativi.
    </p>
<p>
<strong>4.</strong> Il Patto rimarrà in vigore per tre anni dalla data della sottoscrizione e sarà automaticamente rinnovato per successivi periodi di eguale durata laddove almeno una delle Parti non comunichi la disdetta con preavviso scritto alle altre di almeno 6 mesi rispetto alla scadenza (originaria o rinnovata).
    </p>
<p>
      Le Parti hanno concordato, in vigenza del Patto, di astenersi dal concludere qualsiasi altro patto parasociale, sindacato di voto, accordo di voto o altra intesa, sia esplicita sia tacita, relativamente alle quote della Società o a qualsiasi diritto connesso o relativo alle stesse.
    </p>
<p>
      18 novembre 2004
    </p>
<p>
<strong>[RC.6.04.1]