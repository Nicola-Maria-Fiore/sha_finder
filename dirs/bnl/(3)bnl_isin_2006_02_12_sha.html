/b>
</p>
<hr/>
<p align="center">
       <b>BANCA NAZIONALE DEL LAVORO S.P.A.</b>
</p>
<p>
      Ai sensi dell'articolo 122 del Decreto Legislativo 24 febbraio 1998 n. 58, come successivamente modificato e integrato ("<b>TUF</b>") e degli articoli 129 e seguenti del regolamento emittenti approvato con delibera Consob del 19 maggio 1999 e successive modifiche, si rende noto il contenuto del patto di natura parasocia-le ("<b>Patto</b>") avente ad oggetto, tra
      l'altro, (i) l'aggregazione della partecipazione nel capitale sociale di Banca Nazionale del Lavoro S.p.A. ("<b>BNL</b>"), acquisita da CSFBi (come di seguito definita), con la partecipazione detenuta da Unipol (come di seguito definita), ai fini dell'esecuzione di una offerta pubblica di acquisto obbligatoria sulle azioni di BNL, (ii) l'impegno dei Partecipanti
      (come di seguito definiti) a negoziare accordi per lo sviluppo di progetti commerciali e finanziari relativi ad Unipol e BNL; (iii) un diritto di covendita a favore di CSFBi nei confronti di Unipol; (iv) un diritto di prelazione a favore di Unipol nel caso in cui CSFBi ceda la propria partecipazione a terzi unitamente all'Accordi di Put e Call (come di seguito definito); (v) un obbligo
      di intrasferibilità delle azioni sindacate a carico di CSFBi, durante la pendenza di una opzione di acquisto di Unipol, come prevista dall'Accordo di Put e Call.
    </p>
<p>
      Il Patto è stato sottoscritto in data, ed efficace dal, 18 luglio 2005.
    </p>
<p>
      Si specifica che il Patto, unitamente ad altri accordi parasociali conclusi da Unipol Assicurazioni S.p.A. ("<b>Unipol</b>") - che, alla data di sottoscrizione del Patto, già deteneva una partecipazione pari al 14,92% del capitale sociale ordinario di BNL - con altri soggetti ("<b>Altri Soggetti</b>") contestualmente alla sottoscrizione del Patto, determina il
      superamento della soglia del 30% del capitale sociale di BNL e dunque determina, ai sensi degli articoli 106 e 109 del TUF, l'obbligo di promuovere un'offerta pubblica di acquisto sulle azioni BNL ("<b>Offerta Obbligatoria</b>"), che verrà promossa da Unipol anche per conto degli altri soggetti su cui tale obbligo incombe.
    </p>
<p>
      In data 18 luglio 2005 e successivamente alla stipulazione del Patto, CSFBi, nel rispetto degli accordi assunti con Unipol in pari data e pur rimanendo comunque vincolata al rispetto del Patto, ha trasferito, con diritto di riacquisto a semplice richiesta di CSFBi, il Lotto BNL Iniziale (come di seguito definito) a Credit Suisse, con sede a Zurigo (Svizzera), Paradeplatz, 8, che
      deterrà tale partecipazione direttamente o tramite la propria sede secondaria in Milano. In data 22 luglio 2005, Credit Suisse ha aderito formalmente al Patto e si è dunque impegnata, tra l'altro a: (i) non aderire all'offerta pubblica di scambio in corso su BNL, promossa da Banco Bilbao Vizcaya Argentaria S.A. sulle azioni ordinarie di BNL, e ciò anche in caso di
      eventuali modiche e/o rilanci della stessa; (ii) non aderire ad altre offerte pubbliche di acquisto o di scambio aventi ad oggetto azioni ordinarie di BNL che dovessero essere promosse successivamente alla sotto-scrizione del Patto e prima del completamento dell'Offerta Obbligatoria; (iii) non aderire all'Offerta Obbligatoria.
    </p>
<p>
<b>A. Società i cui Strumenti Finanziari sono Oggetto del Patto</b>
</p>
<p>
      Banca Nazionale del Lavoro, con sede legale in Roma, Via Vittorio Veneto, 119, iscritta al n. 1005 dell'Albo delle Banche di cui all'art. 13 del Testo Unico Bancario, tenuto dalla Banca d'Italia ed iscritta al Registro delle Imprese di Roma al n. 00651990582 e al n. 17559 del REA (Repertorio Economico Amministrativo).
    </p>
<p>
<b>B. Soggetti aderenti al Patto</b>
</p>
<p>
      I partecipanti al Patto ("Partecipanti") sono:
    </p>
<p>
      A. UNIPOL ASSICURAZIONI S.P.A., con sede legale in Bologna, Via Stalingrado 45, capitale sociale deliberato Euro 965.513.627 i.v. C.F. e iscrizione al Registro delle Imprese di Bologna n. 00284160371 e al n. 160304 del REA, rappresentata, ai fini della sottoscrizione del Patto, dal Sig. Giovanni Consorte, Presidente del Consiglio di Amministrazione.
    </p>
<p>
      B. CREDIT SUISSE FIRST BOSTON INTERNATIONAL, una private unlimited company di diritto inglese, con sede legale a Londra, United Kingdom, One Cabot Square, costituita in data 9 maggio 1990, registrata presso il Companies House al n. 02500199 ("<b>CSFBi</b>"), rappresentata, ai fini della sottoscrizione del Patto, dai Sig.ri Alok Bhalla e Grant Rippetoe, procuratori, soggetta al
      controllo di Credit Suisse Group, una società per azioni di diritto svizzero, con sede a Zurigo (Svizzera), 8001 Paradeplatz, 8.
    </p>
<p>
      CREDIT SUISSE, una società per azioni di diritto svizzero, con sede legale a Zurigo (Svizzera), 8001 Paradeplatz, 8, costituita in data 5 luglio 1856 ("<b>CS</b>"), soggetta al controllo di Credit Suisse Group, una società per azioni di diritto svizzero, con sede a Zurigo (Svizzera), 8001 Paradeplatz, 8 (CS e CSFBi, collettivamente <b>"Parte CSFB</b>").
    </p>
<p>
      C. Azioni Oggetto del Patto
    </p>
<p>
       
    </p>
<table border="1" cellpadding="0" cellspacing="0" width="100%">
<tr>
<td align="middle" width="12%">
<b>Partecipante</b>
</td>
<td align="middle" width="14%">
           <b>Socio</b>
</td>
<td align="middle" colspan="2" width="43%">
<p align="center">
             <b>Numero di azioni ordinarie</b>
</p>
</td>
<td align="middle" width="31%">
<b>Quota di partecipazione al capitale di BNL</b>
</td>
</tr>
<tr>
<td colspan="5" width="100%">
          Parte CSFB
        </td>
</tr>
<tr>
<td width="12%">
          1
        </td>
<td width="14%">
            <b>CSFBi</b>
</td>
<td width="29%">
          Attualmente detenute:  
        </td>
<td width="14%">
          0
        </td>
<td width="31%">
          0%
        </td>
</tr>
<tr>
<td width="12%">
          2
        </td>
<td width="14%">
           
        </td>
<td width="29%">
          Oggetto di un contratto di trasferimento a favore di CS con diritto di riacquisto (vedi punto 4):
        </td>
<td width="14%">
          126.691.000
        </td>
<td width="31%">
          4,18%
        </td>
</tr>
<tr>
<td width="12%">
          3
        </td>
<td width="14%">
           
        </td>
<td width="29%">
          Oggetto di un contratto a termine che prevede l'acquisto delle azioni a determinate condizioni con scadenza gennaio 2006
        </td>
<td width="14%">
          9.622.000
        </td>
<td width="31%">
          0,32%
        </td>
</tr>
<tr>
<td width="12%">
          4
        </td>
<td width="14%">
<b>CS</b>
</td>
<td width="29%">
          Attualmente detenute e soggette a un diritto di riacquisto di CSFBi (vedi punto 2):
        </td>
<td width="14%">
          126.691.000
        </td>
<td width="31%">
          4,18%
        </td>
</tr>
<tr>
<td width="12%">
<b>TOTALE</b>
</td>
<td width="14%">
           
        </td>
<td width="29%">
           
        </td>
<td width="14%">
<b>136.313.000</b>
</td>
<td width="31%">
<b>4,50%</b>
</td>
</tr>
</table>
     <br/>
<br/>
<p>
      Per completezza, si rappresenta che: (i) CSFBi detiene ulteriori n. 2.091.537 azioni ordinarie di BNL pari a una ulteriore partecipazione dello 0,06% del capitale sociale ordinario di BNL; (ii) Credit Suisse First Boston (Europe) Limited detiene n. 132.213 azioni ordinarie di BNL pari a una partecipazione dello 0,004% del capitale sociale ordinario di BNL; e (iii) Credit Suisse
      Non-Traditional Investment Ltd. detiene n. 14.298 azioni ordinarie di BNL pari a una partecipazione dello 0,000472 % del capitale sociale ordinario di BNL.
    </p>
<p>
      Dette azioni, ammontati a n. 2.238.048 azioni ordinarie di BNL, pari a circa lo 0,06% del capitale sociale ordinario di BNL, non sono state comunque sindacate ai sensi del Patto.
    </p>
<p>
<b>D. Organi del Patto</b>
</p>
<p>
      1. Non sono previsti organi per la gestione del Patto.
    </p>
<p>
<b>E. Contenuto del Patto</b>
</p>
<p>
      1. Il Patto, che ricade nella tipologia dei patti previsti dall'art. 122, c. 5, lett. b), TUF, è stato sottoscritto dai soli Partecipanti indicati al punto B che precede.
    </p>
<p>
      2. CSFBi ha sindacato, per le finalità del Patto, (i) una partecipazione in BNL, che è stata acquisita con operazioni ai blocchi e fuori mercato compiute da CSFBi alla data di sottoscrizione del Patto, pari a n. 126.691.000 azioni ordinarie di BNL, corrispondenti, alla data di sottoscrizione del Patto, al 4,18% del capitale sociale ordinario di BNL ("<b>Lotto BNL
      Iniziale</b>") e (ii) ove CSFBi ne acquisisca la proprietà entro il gennaio 2006, anche ulteriori n. 9.622.000 azioni ordinarie di BNL, corrispondenti, alla data di sottoscrizione del Patto, allo 0,32% del capitale sociale ordinario di BNL ("<b>Lotto BNL Addizionale</b>") (il Lotto BNL Iniziale e il Lotto BNL Addizionale, ove acquisito, collettivamente: <b>"Lotto
      BNL</b>", pari a n. 136.313.000 azioni ordinarie di BNL, corrispondenti, alla data di sottoscrizione del Patto, al 4,50% del capitale sociale ordinario di BNL).
    </p>
<p>
      3. L'acquisizione del Lotto BNL da parte di CSFBi si affianca ad un più ampio programma di collaborazione tra i Partecipanti, che prevede, tra l'altro, l'ipotesi di sviluppare in Unipol e BNL, taluni progetti commerciali e finanziari comuni, come dettagliati nell'Allegato A del Patto (l'Allegato A menzionava inizialmente il "Gruppo CS" come il soggetto
      collettivo interessato da tali progetti, mentre, con successiva modifica, Unipol e CSFBi hanno chiarito che ogni riferimento al "Gruppo CS" doveva intendersi riferito alla sola CSFBi). Al riguardo, i Partecipanti si sono impegnati ad avviare prontamente, anche mediante la costituzione di un tavolo di lavoro comune, un negoziato per sottoscrivere, entro dodici mesi dalla
      conclusione del Patto, contratti vincolanti e definitivi su tutti i citati progetti commerciali e finanziari.
    </p>
<p>
      4. I Partecipanti, nel prendere atto che, in conseguenza della stipulazione degli impegni assunti da Unipol e dagli Altri Soggetti e in conseguenza del Patto, è sorto l'obbligo solidale di Unipol, CSFBi e degli Altri Soggetti di promuovere l'Offerta Obbligatoria, hanno previsto che tale obbligo sarà adempiuto dalla sola Unipol, che ne sopporterà per intero i costi
      (ivi incluso il pagamento del prezzo offerto per ciascuna azione oggetto dell'Offerta Obbligatoria), anche per conto di CSFBi, in conformità ai termini e alle previsioni di legge e regolamentari applicabili, tenendo manlevata e indenne CSFBi da ogni spesa, costo o pregiudizio relativi.
    </p>
<p>
      5. CSFBi si impegna a non aderire all'offerta pubblica di scambio in corso su BNL, promossa da Banco Bilbao Vizcaya Argentaria S.A. ai sensi degli artt. 102 e 106, comma 4, del TUF, sulle azioni ordinarie di BNL, e ciò anche in caso di eventuali modiche e/o rilanci della stessa.
    </p>
<p>
      6. CSFBi si impegna a non aderire ad altre offerte pubbliche di acquisto o di scambio aventi ad oggetto  azioni ordinarie di BNL che dovessero essere promosse successivamente alla sottoscrizione del Patto e prima del completamento dell'Offerta Obbligatoria. Inoltre i Partecipanti, pur prendendo atto che, per effetto della stipula del Patto, il Lotto BNL non è da considerarsi
      tra gli strumenti finanziari oggetto dell'Offerta Obbligatoria, né che CSFBi è da considerarsi destinataria della medesima, hanno previsto, per quanto occorrer possa, che, in ogni caso, CSFBi non aderirà né potrà aderire all'Offerta Obbligatoria.
    </p>
<p>
      7. Nel caso in cui Unipol intenda cedere ad un terzo la maggioranza delle azioni BNL da essa detenute a seguito dell'Offerta Obbligatoria (ovvero la maggioranza delle azioni ricevute in concambio di dette azioni BNL quale conseguenza di operazioni societarie di qualsiasi natura), dovrà darne immediata notizia a CSFBi, comunicando altresì i termini e condizioni della vendita, e
      CSFBi avrà la facoltà (ma non l'obbligo) di richiedere a Unipol di trasferire, in tutto o in parte, anche il Lotto BNL (ovvero le azioni ricevute in concambio delle azioni del Lotto BNL quale conseguenza di operazioni societarie di qualsiasi natura), ad un prezzo per azione pari al prezzo per azione che il terzo pagherà ad Unipol nonché alle medesime condizioni e
      termini pattuiti da quest'ultima. Tale facoltà andrà esercitata da CSFBi entro il decimo giorno dalla comunicazione di Unipol ovvero, se successiva, entro la stessa data in cui Unipol trasferirà al terzo le proprie azioni.
    </p>
<p>
      8. Qualora CSFBi intendesse trasferire definitivamente ("<b>Trasferimento</b>") il Lotto BNL in tutto o in parte e/o i diritti di opzione relativi allo stesso in caso di aumento del capitale sociale (da ritenersi inclusi ai fini del disposto del presente articolo nel termine Lotto BNL), cedendo contestualmente l'Accordo di Put e Call (come di seguito definito), CSFBi
      dovrà preventivamente offrire le azioni del Lotto BNL in prelazione a Unipol. Unipol avrà diritto di esercitare la prelazione a condizione che abbia per oggetto la totalità delle azioni costituenti il Lotto BNL che si intendono trasferire. Il diritto di prelazione di cui sopra potrà essere esercitato da Unipol nel termine, stabilito a pena di decadenza, di 15 (quindici)
      giorni dal ricevimento dell'offerta in prelazione. Qualora Unipol non eserciti il proprio diritto di prelazione entro il termine indicato, CSFBi potrà trasferire le azioni costituenti il Lotto BNL oggetto di prelazione al terzo acquirente, alle condizioni indicate nell'offerta in prelazione, entro 90 (novanta) giorni dalla scadenza del termine di 15 (giorni) dianzi indicato.
      Ove tale Trasferimento non si verifichi entro il suddetto termine, CSFBi dovrà nuovamente conformarsi alle disposizioni regolanti il diritto di prelazione a favore di Unipol. I Partecipanti hanno altresì previsto che: (i) CSFBi non potrà effettuare alcun Trasferimento delle azioni costituenti il Lotto BNL oggetto di prelazione se non a fronte di un corrispettivo in denaro;
      (ii) il diritto di prelazione a favore di Unipol non troverà applicazione: (A) nel caso di esercizio del diritto di covendita, come in precedenza descritto; (B) nel caso di trasferimento di azioni del Lotto BNL senza contestuale cessione dell'Accordo di Put e Call; (C) con riferimento ad ogni atto od operazione compiuti da CSFBi che non determini la vendita definitiva delle azioni
      costituenti il Lotto BNL (inclusi, senza limitazioni, repos, prestiti titoli, pegni e ogni altra operazione, inclusi <i>total return swaps</i> e altre operazioni su derivati, che, considerata nel suo insieme non determini il trasferimento definitivo del Lotto BNL).
    </p>
<p>
      9. CSFBi si impegna a non cedere il Lotto BNL per tutto il periodo in cui Unipol potrà esercitare la propria <i>"call option</i>" ai sensi dell'Accordo di Put e Call, con la sola esclusione: (i) della possibilità di cessione a favore di una affiliata di CSFBi (con ciò intendendosi qualsiasi società controllante, controllata da, o sotto controllo (diretto o
      indiretto) della stessa controllante di, CSFBi, applicandosi, a tale fine, la nozione di "controllo" di cui all'art. 2359, comma 1, n. 1, Codice civile), del cui adempimento CSFBi resterà garante (salvo che nel caso di cessione alla capogruppo, Credit Suisse); e (ii) della possibilità per CSFBi di concludere ogni atto od operazione che non determini la vendita
      definitiva  delle azioni costituenti il Lotto BNL (inclusi, senza limitazioni, <i>repo</i>s, prestiti titoli, pegni e ogni altra operazione, inclusi <i>total return swaps</i> e altre operazioni su derivati, che, considerata nel suo insieme non determini il trasferimento definitivo del Lotto BNL).
    </p>
<p>
      10. Il Patto non prevede obblighi di consultazione o di altro genere in merito all'esercizio dei diritti di voto in BNL.
    </p>
<p>
      11. Il Patto avrà durata sino al completamento, nei termini e condizioni in esso previsti, di tutte le operazioni  descritte nel Patto e comunque non oltre tre anni dalla sua sottoscrizione.
    </p>
<p>
      12. In caso di controversie, le Parti rimetteranno la vertenza ad un Collegio Arbitrale, in conformità al Regolamento d'arbitrato della <i>International Chamber of Commerce</i> (Parigi).
    </p>
<p>
      13. Si rende noto che i Partecipanti adempieranno agli obblighi di pubblicazione e di deposito presso l'Ufficio del Registro delle Imprese di Roma in osservanza alle previsioni di legge e regolamentari.
    </p>
<p>
      14. Separatamente dal Patto, i Partecipanti hanno sottoscritto, sempre in data 18 luglio 2005, un accordo che prevede un diritto di opzione di acquisto <i>(call optio</i>n) a favore di Unipol e un diritto di opzione di vendita <i>(put optio</i>n) a favore di CSFBi in relazione al Lotto BNL ("<b>Accordo di Put e Call</b>"). L'esercizio di entrambe le opzioni di <i>call</i> e di
      <i>put</i> è condizionato al verificarsi di condizioni oggettive.
    </p>
<p>
      Per quanto concerne l'opzione <i>call</i> di Unipol, essa potrà essere esercitata soltanto nel caso in cui, entro cinque giorni prima della data di chiusura del periodo di adesione dell'OPA fosse stato consegnato in adesione all'OPA un numero complessivo di azioni BNL che, sommato alle azioni BNL di proprietà di Unipol, non sia sufficiente a raggiungere la soglia del
      51,00%. Per esercitare la call option, Unipol dovrà inviare una comunicazione a CSFBi nel periodo che va dal quinto giorno precedente la data di chiusura del periodo di adesione dell'OPA sino al terzo giorno precedente lo scadere del sesto mese dalla sottoscrizione del Patto.
    </p>
<p>
      Per quanto concerne l'opzione <i>put</i> di CSFBi, essa potrà essere esercitata solo nel caso in cui, entro tre anni e venti giorni dalla sottoscrizione del Patto, si sia verificata una delle seguenti condizioni: (i) il mancato perfezionamento, entro ventiquattro mesi dalla data del Patto, di due o più accordi vincolanti relativi alle materie indicate al punto 3 che precede;
      (ii) il verificarsi di qualunque operazione societaria che comporti un cambio di controllo o il mutamento dell'attività principale di Unipol e/o di BNL; (iii) la risoluzione, per qualsivoglia motivo, di uno o più dei mandati, conferiti e accettati da società del gruppo CSFBi contestualmente alla sottoscrizione del Patto, ad eccezione: (A) della risoluzione unilaterale da
      parte di Unipol dovuta a inadempimento da parte di società del gruppo CSFBi, e (B) della risoluzione unilaterale da parte di società del gruppo CSFBi non dovuta ad inadempimento da parte di Unipol. Per esercitare la <i>put optio</i>n, CSFBi dovrà inviare una comunicazione a Unipol entro venti giorni dallo scadere del terzo anno successivo alla sottoscrizione del Patto.
    </p>
<p>
      Il prezzo di esercizio dell'opzione call e i criteri per la determinazione del prezzo di esercizio dell'opzione put sono contenuti nell'Accordo di Put e Call depositato ai sensi di legge presso il Registro delle Imprese di Roma.
    </p>
<p>
<b>F. Controllo</b>
</p>
<p>
      Nessuno dei Partecipanti, in virtù del solo Patto, esercita il controllo di BNL ai sensi dell'articolo 93 del TUF.
    </p>
<p>
<b>G. Soggetto presso il quale gli strumenti finanziari sono depositati.</b>
</p>
<p>
      Il Patto non contiene obblighi di deposito delle azioni sindacate.
    </p>
<p>
      26 luglio 2005
    </p>
<p align="center">
      * * *
    </p>
<p align="center">
<strong>BANCA NAZIONALE DEL LAVORO S.P.A.</strong>
</p>
<p>
      Ai sensi dell’art. 122 del Decreto Legislativo 24 febbraio 1998 n. 58, come successivamente modificato e integrato (il TUF) e dell’art. 131 del Regolamento concernente la disciplina degli emittenti adottato con delibera Consob n. 11971 del 14 maggio1999, come successivamente modificato e integrato (il Regolamento), si rende noto quanto segue.
    </p>
<p>
<u>Premesso che</u>:
    </p>
<p>
      (A) in data 18 luglio 2005 le seguenti parti:
    </p>
<p>
      - <b>Compagnia Assicuratrice Unipol S.p.A.</b>, con sede in Bologna, Via Stalingrado 45 (Unipol); e
    </p>
<p>
      - <b>Credit Suisse International</b> (già Credit Suisse First Boston International) con sede in Londra, One Cabot Square (CSi);  congiuntamente (le Parti),
    </p>
<p>
      hanno sottoscritto i seguenti accordi contrattuali:
    </p>
<p>
      (I) un patto di natura parasociale, rientrante nella tipologia dei patti previsti dall'art. 122, c. 5, lett. b)del TUF (il <b>Patto</b>), avente ad oggetto, tra l'altro, l'aggregazione della partecipazione nel capitale sociale di Banca Nazionale del Lavoro S.p.A. (<b>BNL</b>), complessivamente detenuta da CSi, rappresentata da n. 136.313.000 azioni ordinarie pari al 4,50%
      dell’allora capitale sociale ordinario di BNL (le <b>Azioni</b>), con la partecipazione detenuta da Unipol, pari al 14,92% dell’allora capitale sociale ordinario di BNL.
    </p>
<p>
      Il Patto, unitamente ad altri accordi parasociali conclusi da Unipol con altri soggetti (gli <b>Altri Soggetti</b>) contestualmente alla sottoscrizione del Patto, ha determinato il superamento della soglia del 30% del capitale sociale di BNL e dunque, ai sensi degli articoli 106 e 109 del TUF, l’obbligo di promuovere un’offerta pubblica di acquisto sulle azioni BNL
      (l’<b>OPA</b>), promossa da Unipol lo scorso 16 agosto 2005;
    </p>
<p>
      (II) un accordo che prevedeva un diritto di opzione di acquisto (call option) a favore di Unipol e un diritto di opzione di vendita (put option) a favore di CSi in relazione alle Azioni (l’<b>Accordo di Put e Call</b>). L'esercizio di entrambe le opzioni di call e di put era condizionato al verificarsi di determinate condizioni;
    </p>
<p>
      (B) in data 26 luglio 2005, i contenuti del Patto e dell’Accordo di Put e Call sono stati pubblicati per estratto ai sensi dell’art. 122 del TUF e dell’art. 127 e seguenti del Regolamento.
    </p>
<p>
<u>Tutto ciò premesso</u>,
    </p>
<p align="center">
<u>si rende noto che</u>
</p>
<p>
      in data 2 febbraio 2006, CSi ha conferito a Unipol mandato irrevocabile con rappresentanza (il <b>Mandato</b>) a iniziare e condurre trattative, nonché a concludere un accordo per la compravendita delle Azioni dietro contestuale pagamento del prezzo di acquisto (la <b>Vendita</b>). Nel Mandato si prevede altresì che, al verificarsi della Vendita e dell'avvenuto pagamento del
      relativo prezzo, tutti gli accordi, contratti, impegni, intese e incarichi di qualsivoglia natura in essere tra Csi, Unipol e/o società da essi controllate, ad esse collegate, ovvero controllanti gli stessi, ivi inclusi l'Accordo di Put e Call e il Patto (gli <b>Accordi in Essere</b>), si intenderanno automaticamente risolti di diritto e privi di efficacia, salvi e impregiudicati
      taluni diritti (l’Accordo di risoluzione).
    </p>
<p>
      In relazione al Mandato – e nell'ambito di una più ampia operazione in virtù della quale BNP Paribas S.A. (<b>BNP Paribas</b>) si è impegnata ad acquisire le azioni BNL detenute da Unipol e dagli Altri Soggetti - CSi ha sottoscritto con BNP Paribas un accordo ai sensi del quale BNP Paribas si è impegnata ad acquistare da CSi, che si è impegnata a vendere,
      le Azioni, al verificarsi, tra l’altro delle seguenti condizioni sospensive:
    </p>
<p>
      (a) che intervenga la ratifica dell’accordo da parte dei competenti organi sociali di alcuni dei potenziali venditori e del potenziale acquirente, tali comunque da consentire a BNP Paribas l’acquisto di almeno il 42% del capitale sociale di BNL;
    </p>
<p>
      (b) che sopravvenga il provvedimento di diniego dell'autorizzazione all’OPA promossa da Unipol sulle azioni di BNL da parte della Banca d'Italia e conseguente decadenza o inefficacia dell’OPA stessa;
    </p>
<p>
      (c) che si ottenga da parte della Banca d’Italia e dell’Autorità Garante della Concorrenza e del Mercato o, se competente, della Commissione Europea, l’autorizzazione all’acquisto da parte del potenziale acquirente del controllo della BNL;
    </p>
<p>
      (d) che siano rilasciate da parte di ogni competente Autorità, ivi compresa la Banca di Francia, tutte le ulteriori autorizzazioni o approvazioni eventualmente necessarie per l’esecuzione dell’operazione.
    </p>
<p>
      L’estratto del Mandato contenente la disciplina dell’Accordo di risoluzione è stato depositato presso il Registro delle Imprese di Roma in data 7 febbraio 2006.
    </p>
<p>
      Alla data di perfezionamento della Vendita, pertanto, si risolveranno di diritto tutti gli accordi di natura parasociale perfezionati tra Unipol e CSi <b>(*)</b>
</p>
<p>
      12 febbraio 2006
    </p>
<p>
<b>[BG.12.06.1]