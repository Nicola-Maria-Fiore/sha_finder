/b>
</p>
<hr/>
<p align="center">
       <b>BANCA NAZIONALE DEL LAVORO S.P.A.</b>
</p>
<p>
      Ai sensi dell'art. 122 del D. Lgs. n. 58 del 24 febbraio 1998 (come successivamente modificato, il <b>"TUF"</b>) e degli articoli 127 e seguenti del Regolamento concernente la disciplina degli emittenti adottato con delibera Consob n. 11971 del 14 maggio 1999 (come successivamente modificato, il <b>"Regolamento"</b>), si rende noto, per estratto, il contenuto di un
      accordo di contenuto parasociale, sottoscritto in data 18 luglio 2005, avente ad oggetto azioni ordinarie della Banca Nazionale del Lavoro S.p.A. (il <b>"Patto</b>").
    </p>
<p>
<b>1. Società i cui strumenti finanziari sono oggetto del Patto</b>
</p>
<p>
      Banca Nazionale del Lavoro S.p.A., società di diritto italiano, con sede legale in Roma, Via Vittorio Veneto 119, capitale sociale ordinario pari a Euro 2.181.018.358,80, iscritta all'Albo delle banche al n. 1005 e Capogruppo del Gruppo bancario BNL, Codice Fiscale e numero di iscrizione al Registro delle Imprese di Roma 00651990582 ("<b>BNL</b>").
    </p>
<p>
<b>2. Soggetti aderenti al Patto</b>
</p>
<p>
<i>(i)</i> <b>Compagnia Assicuratrice Unipol S.p.A</b>., con sede in Bologna, Via Stalingrado 45, capitale sociale  di Euro 965.513.627,00, Codice Fiscale e numero di iscrizione al Registro delle Imprese di Bologna 00284160371 ("<b>Unipol</b>"); e 
    </p>
<p>
<i>(ii)</i> <b>Banca Popolare di Vicenza – Società Cooperativa per Azioni</b>, con sede in Vicenza, Via Battaglione Framarin 18, capitale sociale di Euro 154.501.650,00, Codice Fiscale e numero di iscrizione al Registro delle Imprese di Vicenza 00204010243 (l'"<b>Investitore</b>"; congiuntamente ad Unipol i <b>"Pattisti</b>").
    </p>
<p>
<b>3. Azioni Oggetto del Patto</b>
</p>
<p>
      Oggetto del Patto sono n. 119.088.480 azioni ordinarie di BNL detenute dall'Investitore (le <b>"Azioni Sindacate</b>") rappresentanti:
    </p>
<blockquote>
<i></i>
<p>
<i>(i)</i> il 3,93% del capitale sociale ordinario di BNL costituito da n. 3.029.192.165 azioni;
      </p>
<i></i>
<p>
<i>(ii)</i> il 3,84% del capitale sociale di BNL costituito da n. 3.099.694.845 azioni (comprensivo delle n. 70.502.680 azioni la cui emissione è stata deliberata
      </p>
<p>
        al servizio di piani di <i>stock option</i>);
      </p>
<i></i>
<p>
<i>(iii)</i> il 3,90% del capitale sociale di BNL costituito da n. 3.052.390.496 azioni comprensivo anche delle azioni di risparmio.
      </p>
</blockquote>
<p>
      Si precisa che la definizione di Azioni Sindacate si riferisce anche ai relativi diritti di opzione nonché ai diritti patrimoniali e amministrativi connessi alle predette azioni ordinarie.
    </p>
<p>
<b>4. Contenuto del Patto</b>
</p>
<p>
<u>Impegni dei Pattisti</u>
</p>
<p>
      Tenuto conto che la sottoscrizione del Patto, insieme alla sottoscrizione da parte di Unipol con altri azionisti di BNL di ulteriori accordi aventi natura parasociale (gli <b>"Accordi</b>"), ha fatto sorgere l'obbligo solidale in capo a quest'ultima, ai firmatari degli Accordi e all'Investitore di promuovere un'offerta pubblica di acquisto sulla totalità delle
      azioni ordinarie BNL (l'"<b>Offerta</b>") ai sensi del combinato disposto degli articoli 106, comma 1, e 109, comma 1, lett. a) del TUF, i Pattisti hanno convenuto quanto segue.
    </p>
<p>
      (A) L'Investitore si è impegnato:
    </p>
<blockquote>
<i></i>
<p>
<i>(i)</i> a non aderire all'offerta pubblica di scambio, promossa da BBVA ai sensi degli artt. 102 e 106, comma 4, del TUF, sulle azioni ordinarie di BNL, e ciò anche in caso di eventuali modifiche e/o rilanci della stessa;
      </p>
<i></i>
<p>
<i>(ii)</i> a non aderire ad altre offerte pubbliche di acquisto o di scambio aventi ad oggetto azioni ordinarie di BNL che dovessero essere promosse successivamente alla sottoscrizione del presente Patto ed entro il 30° giorno lavorativo successivo alla data di chiusura del periodo di adesione all'Offerta;
      </p>
<i></i>
<p>
<i>(iii)</i> a non aderire all'Offerta; e
      </p>
<i></i>
<p>
<i>(iv)</i> a non acquistare azioni ordinarie di BNL ovvero diritti ad acquistarle nel periodo compreso tra la data di sottoscrizione del Patto e la data del pagamento del corrispettivo dell'Offerta ad un prezzo superiore a quello dell'Offerta.
      </p>
</blockquote>
<p>
      (B) Unipol si è impegnata:
    </p>
<blockquote>
<i></i>
<p>
<i>(i)</i> ad adempiere in via esclusiva all'obbligo solidale di promuovere l'Offerta; e
      </p>
<i></i>
<p>
<i>(ii)</i> a sopportarne per intero i relativi costi, ivi incluso il pagamento del corrispettivo per l'acquisto delle azioni ordinarie BNL oggetto dell'Offerta e, ove occorrer possa, a tenere l'Investitore manlevato e indenne dai relativi obblighi.
      </p>
</blockquote>
<p>
      Le Azioni Sindacate non rientrano tra gli strumenti finanziari oggetto dell'Offerta, né l'Investitore è da considerarsi destinatario della medesima.
    </p>
<p>
      E' inteso che in caso di violazione da parte dell'Investitore delle previsioni di cui alla precedente lettera (A) e dell'impegno di <i>lock-up</i> descritto al successivo paragrafo, l'impegno di manleva perderà immediatamente ed automaticamente efficacia e, conseguentemente, l'Investitore inadempiente dovrà rimborsare, a titolo di penale, i maggiori costi che
      Unipol dovesse sostenere a fronte di tale inadempimento, fermo il risarcimento del maggior danno.
    </p>
<p>
      Gli impegni di cui alle precedenti lettere A) e B) si applicheranno, <i>mutatis mutandi</i>s, qualora l'esercizio della <i>Call</i> (come <i>infra</i> definita) da parte di Unipol comportasse per quest'ultima l'obbligo di promuovere un'offerta pubblica di acquisto c.d. <i>"incremental</i>e" ai sensi degli artt. 106, comma 3, lett. b), del TUF e 46 del Regolamento.
    </p>
<p>
<u>Vincoli al trasferimento delle Azioni Sindacate</u>
</p>
<p>
<i>(a) Lock-up</i>
</p>
<p>
      L'Investitore sarà obbligato a conservare <i>(lock-u</i>p) la piena proprietà e disponibilità delle Azioni Sindacate sino al 30° giorno lavorativo successivo alla data di chiusura del periodo di adesione all'Offerta.
    </p>
<p>
      Tale impegno di <i>lock-up</i> è stato assunto in funzione dell'eventuale esercizio della <i>Call</i> (come <i>infra</i> definita) e in caso di esercizio della stessa si intenderà valido ed efficace sino all'esecuzione della relativa compravendita.
    </p>
<p>
<i>(b) Call</i>
</p>
<p>
      I Pattisti hanno convenuto che Unipol avrà il diritto di acquistare ("<b><i>Call</i></b>") dall'Investitore, che sarà obbligato a vendere tutte o parte delle Azioni Sindacate nelle proporzioni da Unipol indicate (le <b>"Azioni Opzionate</b>").
    </p>
<p>
      La <i>Call</i> potrà a pena di decadenza essere esercitata:
    </p>
<p>
      1) laddove il periodo di adesione all'Offerta dovesse avere inizio in una data anteriore al 01/01/2006:
    </p>
<blockquote>
<p>
        (i) quanto a n. 41.709.533 azioni ordinarie BNL facenti parte delle Azioni Sindacate, in qualunque momento a partire dalla data di inizio del periodo di adesione all'Offerta e sino al 30° giorno successivo alla data di chiusura del periodo di adesione all'Offerta;
      </p>
<p>
        (ii) quanto a n. 77.378.947 azioni ordinarie BNL, facenti parte delle Azioni Sindacate, a partire dal 01/01/2006 sino al 30/01/2006;
      </p>
</blockquote>
<p>
      2) laddove il periodo di adesione all'Offerta dovesse avere inizio in una data successiva al 31/12/2005:
    </p>
<p>
      (i) in relazione a tutte o parte delle Azioni  Sindacate, in qualunque momento a partire dalla data di inizio del periodo di adesione all'Offerta e sino al 30° giorno successivo alla data di chiusura del periodo di adesione all'Offerta.
    </p>
<p>
      Ferma restando la responsabilità solidale e sussidiaria di Unipol, è inteso che al momento dell'esercizio della <i>Call</i> la medesima avrà la facoltà di designare altra (o altre) società appartenenti al medesimo gruppo di Unipol (la <b>"Società Designata</b>"), affinché tale Società Designata si sostituisca, in tutto o in parte,
      nell'esecuzione della compravendita. In deroga a quanto previsto dall'articolo 1402, comma 1°, cod. civ., le Parti concordano che la relativa eventuale dichiarazione di designazione, debitamente accompagnata dall'accettazione della Società Designata, potrà essere comunicata all'Investitore contestualmente alla comunicazione di esercizio della <i>Call</i>.
    </p>
<p>
      Il corrispettivo dovuto per l'acquisto delle Azioni Opzionate sarà pari ad Euro 2,70 (due virgola settanta) per singola azione.
    </p>
<p>
<u>Durata del Patto</u>
</p>
<p>
      Il Patto è efficace dalla data di sottoscrizione e sino alla scadenza del termine per l'esercizio della <i>Call</i> e in caso di esercizio della <i>Call</i> sino all'esecuzione della compra-vendita delle Azioni Opzionate.
    </p>
<p>
<u>Controversie</u>
</p>
<p>
      Qualsiasi controversia derivante dal Patto sarà sottoposta alla giurisdizione italiana ed alla competenza esclusiva del Foro di Milano.
    </p>
<p>
<b>5. Tipo di Patto</b>
</p>
<p>
      Il Patto è inquadrabile nella fattispecie dell'art. 122, comma 5, lett. b) e c) del TUF.
    </p>
<p>
<b>6. Soggetto che esercita il controllo in virtù del Patto</b>
</p>
<p>
      Nessuno dei Pattisti esercita, in virtù del Patto, il controllo di BNL ai sensi dell'art. 93 del TUF.
    </p>
<p>
<b>7. Soggetto presso il quale le Azioni Sindacate sono depositate</b>
</p>
<p>
      Il Patto non contiene obblighi di deposito delle Azioni Sindacate.
    </p>
<p>
<b>8. Ufficio del Registro</b>
</p>
<p>
      Il Patto sarà depositato, nei termini di legge, presso l'Ufficio del Registro delle Imprese di Roma.
    </p>
<p>
      26 luglio 2005
    </p>
<p>
<b>[BG.13.05.1]