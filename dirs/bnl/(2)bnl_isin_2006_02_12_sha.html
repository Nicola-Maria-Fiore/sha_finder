/b>
</p>
<p>
       
    </p>
<p>
       
    </p>
<p>
       
    </p>
<hr/>
<p align="center">
       <strong>BANCA NAZIONALE DEL LAVORO S.P.A.</strong>
</p>
<p align="left">
      Compagnia Assicuratrice Unipol S.p.A. (“<strong>Unipol</strong>”) e BNP Paribas S.A. (“<strong>BNP Paribas</strong>”) comunicano di aver stipulato, in data 2 febbraio 2006, un protocollo di intesa (il “<strong>Protocollo</strong>”).
    </p>
<p>
<b>1. Contenuto del Protocollo.</b>
</p>
<p>
      Nel Protocollo, Unipol e BNP Paribas, nel quadro delle intese sottoscritte il 2 febbraio 2006 relative alla cessione a BNP Paribas di una partecipazione corrispondente al 48% di Banca Nazionale del Lavoro S.p.A. (“<b>BNL</b>”), hanno delineato i termini della futura collaborazione industriale nel settore della c.d. “banca- ssicurazione” tra BNL, BNL Vita S.p.A.
      (“<b>BNL Vita</b>”) e Unipol. In particolare, Unipol e BNP Paribas hanno promesso che, qualora BNP Paribas acquisti una partecipazione di controllo di diritto in BNL: (i) BNL ceda l’uno per cento di BNL Vita a Unipol, che verrà così a detenere il 51% del capitale della società, ad un prezzo determinato da un esperto indipendente sulla base del fair market
      value tenuto conto, fra l’altro, delle conseguenze che la compravendita stessa avrà sul controllo di BNL Vita; (ii) BNL e BNL Vita negozino e sottoscrivano un nuovo accordo di distribuzione dei prodotti assicurativi BNL Vita (l’”<b>Accordo di Distribuzione</b>”).
    </p>
<p>
      L’art. 6.2(iv) del Protocollo prevede che Unipol e BNP Paribas saranno ciascuna tenuta a fare in modo che l’Accordo di Distribuzione preveda un impegno di BNL di far sì che – in considerazione del ruolo strategico che BNL Vita avrà nello sviluppo dell’attività di banca-assicurazione di BNL e al fine di meglio favorire lo sviluppo di ulteriori
      collaborazioni industriali con il Gruppo BNL – faccia parte del Consiglio di Amministrazione di BNL una persona designata da Unipol, per tutto il periodo in cui l’Accordo di Distribuzione sarà in vigore.
    </p>
<p>
<b>2. Società interessata dal Protocollo.</b>
</p>
<p>
      Il Protocollo, ed in particolare l’art. 6.2(iv) sopra indicato, interesseranno BNL, società avente sede in Roma, via Vittorio Veneto 119, iscritta presso il Registro delle Imprese di Roma, numero di iscrizione e codice fiscale 006511990582, capitale sociale versato di Euro 2.221.638.646,32, diviso in numero 3.062.410.900 azioni ordinarie e numero 23.198.331 azioni di risparmio
      n.c. del valore nominale unitario di Euro 0,72 cadauna.
    </p>
<p>
<b>3. Parti.</b>
</p>
<p>
      Sono parti del Protocollo: (i) BNP Paribas, la quale non detiene, attualmente, azioni BNL; (ii) Unipol la quale detiene, direttamente e indirettamente, tramite la controllata Aurora Assicurazione S.p.A. (“<b>Aurora</b>”), n. 451.820.000 azioni ordinarie BNL, corrispondenti al 14,75% del capitale sociale.
    </p>
<p>
<b>4. Azioni detenute dalle Parti.</b>
</p>
<p>
      Il Protocollo è sottoposto alla condizione sospensiva dell’acquisto di una partecipazione di controllo di diritto in BNL da parte di BNP Paribas. A tale riguardo, si segnala che Unipol e la sua controllata Aurora si sono impegnate, subordinatamente al verificarsi di certe condizioni sospensive, a vendere a BNP Paribas le azioni BNL da esse detenute ed indicate al precedente punto
      3(i).
    </p>
<p>
      Pertanto, quando diverrà efficace il Protocollo: (i) BNP Paribas deterrà una partecipazione di controllo di diritto in BNL, di entità variabile in funzione dei risultati dell’offerta pubblica di acquisto che BNP Paribas potrebbe promuovere, secondo quanto comunicato al mercato in data 3 febbraio 2006; (ii) Unipol e Aurora avranno venduto le azioni BNL attualmente
      detenute a BNP Paribas, in forza di accordi sottoscritti con BNP Paribas il 2 febbraio 2006.
    </p>
<p>
<b>5. Efficacia e durata del Protocollo.</b>
</p>
<p>
      Il Protocollo e, con esso, gli impegni di Unipol e BNP Paribas di cui all’art. 6.4(iv) che interessano BNL, sono sottoposti alla condizione sospensiva dell’acquisto da parte di BNP Paribas di una partecipazione di controllo di diritto in BNL. A sua volta, l’acquisto del controllo di BNL da parte di BNP Paribas richiede la previa autorizzazione da parte della Banca
      d’Italia, dell’ISVAP, delle Autorità Antitrust competenti (nazionali e/o comunitarie) e delle altre autorità eventualmente competenti.
    </p>
<p>
      Pertanto, il Protocollo, e l’art. 6.2(iv) in particolare, diverranno efficaci e costituiranno diritti ed obblighi in capo alle parti solo se, e a partire dal momento in cui, si verificherà la condizione sospensiva sopra indicata.
    </p>
<p>
      Una volta divenute efficaci, le pattuizioni del Protocollo che interessano BNL, in particolare l’art. 6.4(iv), rimarranno in vigore sino a quando, con la sottoscrizione da parte di BNL e BNL Vita dell’Accordo di Distribuzione, le parti non vi avranno dato esecuzione.
    </p>
<p>
<b>6. Deposito della Scrittura.</b>
</p>
<p>
      Una copia della Scrittura sarà depositata presso il Registro delle Imprese di Roma.
    </p>
<p>
      12 febbraio 2006
    </p>
<p>
<b>[BG.17.06.1]