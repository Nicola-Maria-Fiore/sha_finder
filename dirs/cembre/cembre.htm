<html>
  <head>
    <title>
      CEMBRE SPA
    </title>
    <meta name="subjectList" content="stp" />
    <meta name="linkid" content="458228" />
    <meta name="Description" content="CEMBRE SPA - Estratto dei patti parasociali" />
    <meta name="ss_family" content="stpatti" />
    <meta name="SOCIETA" content="CEMBRE SPA" />
    <meta name="ss_table" content="stpatti" />
    <meta name="date" content="2005-12-30" />
    <meta name="synchro" content="N;gloria;1123854370435" />
    <meta name="codconsob" content="110359" />
  </head>
  <body>
    <p align="left">
      <b>Estratto dei patti parasociali comunicati alla Consob ai sensi dell&#39;art. 122 del d.lgs. 24.2.1998, n. 58</b>
    </p>
    <p align="center">
      <b>CEMBRE S.P.A.</b>
    </p>
    <p>
      Ai sensi dell&#8217;art. 122 del D.Lgs. n. 58/1998 (&#8220;<b>TUF</b>&#8221;) e degli artt. 127 e ss. del Regolamento approvato con delibera Consob n. 11971/1999 e successive modifiche ed integrazioni (il &#8220;<b>Regolamento Consob</b>&#8221;), si rende noto quanto segue.
    </p>
    <p>
      <b>1. Premessa</b>
    </p>
    <p>
      <b>(i)</b> Lysne S.p.A. (&#8220;<b>Lysne</b>&#8221;), con sede in Bergamo, Via Angelo Maj n. 14/D, C.F. e n. iscrizione nel Registro delle Imprese di Bergamo 01071060162, capitale sociale Euro 5.263.200,00, i.v., rappresentato da n. 1.020.000 azioni ordinarie del valore nominale di Euro 5,16 ciascuna (le &#8220;<b>Azioni</b>&#8221;), &#232; titolare di n. 9.059.892 azioni ordinarie, pari al
      53,293% del capitale sociale di Cembre S.p.A. (&#8220;<b>Cembre</b>&#8221;), societ&#224; quotata al Mercato Telematico Azionario organizzato e gestito da Borsa Italiana S.p.A.; Lysne controlla Cembre ai sensi dell&#8217;art. 93 TUF;
    </p>
    <p>
      <b>(b)</b> in data 21 dicembre 2005, con atto di donazione a rogito Notaio Giovanni Battista Calini (la &#8220;<b>Donazione</b>&#8221;):
    </p>
    <blockquote>
      <p>
        <b>(i)</b> Carlo Rosani, gi&#224; titolare di n. 520.500 Azioni (pari al 51,029% del capitale sociale di Lysne), ha donato la piena propriet&#224; di n. 260.250 Azioni (pari al 25,515% del capitale sociale), a Giovanni Rosani, e di n. 260.250 Azioni (pari al 25,515% del capitale sociale) a Sara Rosani (Giovanni Rosani e Sara Rosani congiuntamente i &#8220;<b>Donatari</b>&#8221;);
      </p>
       
      <p>
        <b>(ii)</b> Annamaria Onofri (Annamaria Onofri e Carlo Rosani congiuntamente i &#8220;<b>Donanti</b>&#8221;), gi&#224; titolare di n. 79.500 Azioni (pari al 7,794% del capitale sociale di Lysne) ha donato la nuda propriet&#224;, riservandosi l&#8217;usufrutto vitalizio, di n. 38.500 Azioni (pari al 3,775% del capitale sociale) a Giovanni Rosani, e di n. 38.500 Azioni (pari al 3,775% del
        capitale sociale) a Sara Rosani;
      </p>
    </blockquote>
    <p>
      <b>(c)</b> a seguito della Donazione:
    </p>
    <blockquote>
      <p>
        <b>(i)</b> Giovanni Rosani risulta titolare di complessive n. 508.750 Azioni, di cui n. 470.250 Azioni (pari al 46,103% del capitale sociale) quale proprietario e titolare del diritto di voto, e n. 38.500 Azioni (pari al 3,775% del capitale sociale) quale nudo proprietario senza diritto di voto;
      </p>
       
      <p>
        <b>(ii)</b> Sara Rosani risulta titolare di complessive n. 508.750 Azioni, di cui n. 470.250 Azioni (pari al 46,103% del capitale sociale) quale proprietario e titolare del diritto di voto, e n. 38.500 Azioni (pari al 3,775% del capitale sociale) quale nudo proprietario senza diritto di voto;
      </p>
    </blockquote>
    <p>
      <b>(d)</b> la Donazione - per espressa volont&#224; dei Donanti, accettata dai Donatari - &#232; sottoposta ad un onere (l&#8217;&#8220;<b>Onere</b>&#8221;) che comporta a carico dei Donatari, con riferimento alle Azioni oggetto della Donazione, obblighi in relazione all&#8217;esercizio del diritto di voto, nonch&#233; obblighi in relazione agli atti di alienazione a qualsiasi titolo,
      oneroso e/o gratuito, rilevanti ai sensi dell&#8217;art. 122 TUF (le &#8220;<b>Pattuizioni Lysne</b>&#8221;);
    </p>
    <p>
      <b>(e)</b> ai fini dell&#39;Onere per &quot;Famigliari&quot; si intendono esclusivamente Carlo Rosani, Annamaria Onofri, Giovanni Rosani e Sara Rosani.
    </p>
    <p>
      <b>2. Tipo di accordo</b>
    </p>
    <p>
      Le Pattuizioni Lysne sono riconducibili ad un patto ad un sindacato di voto e ad un sindacato di blocco rilevanti a norma dell&#8217;art. 122 TUF.
    </p>
    <p>
      <b>3. Strumenti finanziari oggetto delle Pattuizioni Lysne</b>
    </p>
    <p>
      Le Pattuizioni Lysne hanno ad oggetto le Azioni oggetto della Donazione e quindi complessive n. 597.500 Azioni rappresentanti il 58,578% del capitale sociale di Lysne.
    </p>
    <p>
      In particolare:
    </p>
    <p>
      <b>(i)</b> sono soggette a vincoli relativi all&#8217;esercizio del diritto di voto (cfr. <b>punto 4.1.</b> che segue) le n. 520.500 Azioni oggetto della donazione del Donante Carlo Rosani e quindi: <b>(a)</b> le n. 260.250 Azioni (pari al 25,515% del capitale sociale di Lysne e al 50% delle Azioni oggetto della donazione del Donante Carlo Rosani) donate in piena propriet&#224; e con
      diritto di voto a Giovanni Rosani; <b>(b)</b> le n. 260.250 Azioni (pari al 25,515% del capitale sociale di Lysne e al 50% delle Azioni oggetto della donazione del Donante Carlo Rosani) donate in piena propriet&#224; e con diritto di voto a Sara Rosani;
    </p>
    <p>
      <b>(ii)</b> sono soggette a vincoli relativi all&#8217;alienazione (cfr. <b>punto 4.2.</b> che segue) tutte le n. 597.500 Azioni oggetto della Donazione e quindi <b>(a)</b> le n. 298.750 Azioni (pari al 29,289% del capitale sociale di Lysne e al 50% delle Azioni oggetto della Donazione) donate a Giovanni Rosani; il diritto di voto su n. 38.500 di dette Azioni (pari al 3,775% del capitale
      sociale di Lysne) spetta alla Donante Annamaria Onofri quale usufruttuario; <b>(b)</b> le n. 298.750 Azioni (pari al 29,289% del capitale sociale di Lysne e al 50% delle Azioni oggetto della Donazione) donate a Sara Rosani; il diritto di voto su n. 38.500 di dette Azioni (pari al 3,775% del capitale sociale di Lysne) spetta alla Donante Annamaria Onofri quale usufruttuario.
    </p>
    <p>
      <b>4. Contenuto delle Pattuizioni Lysne</b>
    </p>
    <p>
      <b>4.1. Vincoli relativi all&#8217;esercizio del diritto di voto</b>
    </p>
    <p>
      Ai sensi delle Pattuizioni Lysne:
    </p>
    <p>
      <b>(i)</b> i Donatari dovranno dare il proprio voto favorevole affinch&#233; Carlo Rosani e, dopo la sua morte Annamaria Onofri, sia nominato amministratore unico di Lysne, ed il relativo incarico sia rinnovato ad ogni scadenza e sempre con la previsione di un compenso adeguato alle dimensioni della societ&#224; e alla svalutazione monetaria;
    </p>
    <p>
      <b>(ii)</b> i Donatari dovranno esprimere il proprio voto, in Lysne, in modo tale che la predetta societ&#224; non deliberi operazioni che, a qualunque titolo, possano comportare il rischio che Azioni e/o diritti alle stesse Azioni connessi divengano di propriet&#224; o facciano comunque capo a terzi, salvo che vi sia l&#39;accordo di tutti gli altri Famigliari soci;
    </p>
    <p>
      <b>(iii)</b> i Donatari dovranno, in tutte le delibere assembleari diverse da quelle relative all&#39;approvazione del bilancio, alla nomina degli organi sociali e alle operazioni di finanza straordinaria di Lysne, concordare, possibilmente, un voto uniforme con tutti i Famigliari soci.
    </p>
    <p>
      <b>4.2. Vincoli relativi all&#8217;alienazione</b>
    </p>
    <p>
      Ai sensi delle Pattuizioni Lysne:
    </p>
    <p>
      <b>(i)</b> nessuna alienazione a qualsiasi titolo, onerosa o gratuita, di Azioni o di diritti connessi alle medesime potr&#224; essere effettuata da parte di alcuno dei Donatari se non previo assenso da parte di tutti i Famigliari soci di Lysne; in caso di tale assenso il Donatario - alienante dovr&#224; offrire, comunque, agli altri Famigliari soci analoga facolt&#224; di alienare le
      proprie Azioni alle stesse condizioni ovvero, in caso di operazioni in tutto o parte per corrispettivo diverso dal denaro, o senza corrispettivo, per un prezzo equivalente al valore effettivo di detto corrispettivo, o in assenza, al valore delle Azioni, da determinarsi in caso di disaccordo secondo quanto previsto dai rispettivi statuti sociali;
    </p>
    <p>
      <b>(ii)</b> le Azioni di ciascun Donatario non potranno divenire oggetto e/o garanzia di operazioni che, a qualunque titolo, possano comportare il rischio che le medesime e/o diritti alle stesse connessi divengano di propriet&#224; e/o facciano comunque capo a terzi, salvo che vi sia l&#8217;assenso di tutti i Famigliari soci di Lysne.
    </p>
    <p>
      <b>5. Soggetto controllante ai sensi dell&#8217;art. 93 TUF</b>
    </p>
    <p>
      Nessuno degli aderenti alle Pattuizioni Lysne esercita il controllo su Lysne ai sensi dell&#8217;art. 93 TUF.
    </p>
    <p>
      <b>8. Durata</b>
    </p>
    <p>
      L&#39;Onere di cui al <b>punto 1.(d)</b> che precede verr&#224; meno <i>ipso iure</i> con la morte di entrambi i Donanti.
    </p>
    <p>
      <b>9. Deposito delle Pattuizioni Lysne</b>
    </p>
    <p>
      Le Pattuizioni Lysne saranno depositate presso il Registro delle Imprese di Bergamo nei termini di legge.
    </p>
    <p>
      30 dicembre 2005
    </p>
    <p>
      <strong>[CM.1.05.1]</strong>
    </p>
  </body>
</html>

