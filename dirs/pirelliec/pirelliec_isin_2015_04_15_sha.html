/strong>
</p>
<hr/>
<strong>Patto parasociale comunicato ai sensi dell'art. 122 del d.lgs. 24.2.1998, n. 58 ("<i>TUF</i>") – Informazioni essenziali ai sensi dell’art. 130 del Regolamento Consob n. 11971/1999, come successivamente modificato ("<i>Regolamento Emittenti</i>")</strong>
<p align="center">
<font size="3"><strong>PIRELLI &amp; C. S.P.A.</strong></font>
</p>
<p align="justify">
<font size="3">In data 10 aprile 2015 China National Tire &amp; Rubber Corporation, Ltd. ("<b>CNRC</b>") e Edizione S.r.l. ("<b>Edizione</b>") hanno stipulato un accordo di compravendita di partecipazioni (l’"<b>Accordo</b>") avente ad oggetto le azioni ordinarie di Pirelli &amp; C. S.p.A. ("<b>Pirelli</b>" o
      l’"<b>Emittente</b>") direttamente e indirettamente possedute da Edizione, che rappresentano una partecipazione complessiva pari al 4,608% del capitale sociale ordinario di Pirelli.</font>
</p>
<p align="justify">
<font size="3">L’esecuzione dell’Accordo è sospensivamente condizionata al completamento dell’acquisizione, da parte di una società per azioni italiana di nuova costituzione indirettamente controllata da CNRC ("<b>Bidco</b>"), delle azioni ordinarie di Pirelli attualmente possedute da Camfin S.p.A. ("<b>CF</b>"); acquisizione alla quale
      farà seguito, tra l’altro, la promozione da parte di Bidco di un’offerta pubblica di acquisto obbligatoria sul restante capitale ordinario di Pirelli al prezzo di Euro 15 per azione ex dividendo 2014 (l’"<b>Offerta</b>"). Del contenuto dell’operazione così articolata è stata data informativa al mercato in data 22 marzo 2015 ai sensi
      dell’art. 114 TUF.</font>
</p>
<p align="justify">
<font size="3">In sintesi, l’Accordo prevede che, subordinatamente al verificarsi della condizione di cui sopra: <i>(i)</i> Bidco acquisti, al prezzo di Euro 15 per azione ex dividendo 2014 e nei modi e tempi indicati nell’Accordo, le azioni ordinarie Pirelli possedute da Edizione e da Schematrentaquattro S.p.A. ("<b>Schematrentaquattro</b>"), società interamente
      controllata da Edizione; <i>(ii)</i> l’acquisto delle azioni possedute direttamente da Edizione, corrispondenti all’1,574% del capitale ordinario di Pirelli, avvenga contestualmente all’acquisto delle azioni Pirelli di proprietà di CF (la "<b>Data del <i>Closing</i></b>") ovvero, a scelta di Edizione, mediante adesione di quest’ultima
      all’Offerta; <i>(iii)</i> l’acquisto delle azioni possedute da Schematrentaquattro, corrispondenti al 3,034% del capitale ordinario di Pirelli, si perfezioni mediante adesione all’Offerta, alle condizioni e nelle modalità di seguito precisate.</font>
</p>
<p align="justify">
<font size="3">L’Accordo contiene talune previsioni rilevanti ai sensi dell’art. 122, comma 5, TUF, di cui si dà conto di seguito.</font>
</p>
<p align="center">
<font size="3">* * *</font>
</p>
<p align="justify">
<font size="3"><b>Società i cui strumenti finanziari sono oggetto dell’Accordo</b></font>
</p>
<p align="justify">
<font size="3">Pirelli &amp; C. S.p.A., con sede in Milano, Viale Piero e Alberto Pirelli, n. 25, iscritta presso il Registro delle Imprese di Milano al n. 00860340157, avente, alla data di sottoscrizione dell’Accordo, un capitale sociale pari a Euro 1.345.380.534,66, rappresentato da n. 475.740.182 azioni ordinarie e n. 12.251.311 azioni di risparmio.</font>
</p>
<p align="justify">
<font size="3">Le azioni dell’Emittente sono ammesse alle negoziazioni sul Mercato Telematico Azionario organizzato e gestito da Borsa Italiana S.p.A..</font>
</p>
<p>
<font size="3"><b>Soggetti aderenti all’Accordo</b></font>
</p>
<p align="justify">
<font size="3">- China National Tire &amp; Rubber Corporation, Ltd., società di diritto cinese con sede in Beijing (Repubblica Popolare Cinese), iscritta presso il registro dell’Amministrazione Statale dell’Industria e del Commercio della Repubblica Popolare Cinese al n. 100000000008065, e controllata da China National Chemical Corporation, una <i>state owned enterprise</i>
      soggetta a controllo della State-owned Assets Supervision and Administration Commission of the State Council (SASAC) della Repubblica Popolare Cinese;</font>
</p>
<p align="justify">
<font size="3">- Edizione S.r.l., società di diritto italiano con sede in Treviso, Calmaggiore, n. 23, iscritta presso il registro delle imprese di Treviso, C.F. e P. IVA 00778570267.</font>
</p>
<p align="justify">
<font size="3"><b>Percentuali e numero di strumenti finanziari oggetto dell’Accordo</b></font>
</p>
<p align="justify">
<font size="3">L’Accordo ha complessivamente ad oggetto n. 21.921.364 azioni ordinarie Pirelli, pari al 4,608% del capitale ordinario dell’Emittente, così suddivise:</font>
</p>
<p align="justify">
<font size="3">- n. 7.486.559 azioni di proprietà di Edizione, pari all’1,574% del capitale sociale ordinario dell’Emittente (le "<b>Azioni Edizione</b>");</font>
</p>
<p align="justify">
<font size="3">- n. 14.434.805 azioni di proprietà di Schematrentaquattro, pari al 3,034% del capitale sociale ordinario dell’Emittente (le "<b>Azioni Schematrentaquattro</b>"), le quali sono attualmente al servizio dell’eventuale conversione del prestito obbligazionario convertibile in azioni ordinarie Pirelli di € 200.000.000 0,25 per cento emesso da
      Schematrentaquattro nel 2013 (il "<b>Prestito Convertibile</b>") .</font>
</p>
<p>
<font size="3"><b>Contenuto essenziale delle pattuizioni parasociali previste dall’Accordo</b></font>
</p>
<p align="justify">
<font size="3"><b>(a)</b> <b>Impegni relativi all’adesione all’Offerta</b></font>
</p>
<p align="justify">
<font size="3"><u>Azioni Edizione</u>. Subordinatamente alla condizione sospensiva prevista dall’Accordo, Edizione si è impegnata a trasferire a Bidco la totalità delle Azioni Edizione, contestualmente al trasferimento alla medesima società delle azioni Pirelli di proprietà di Camfin. Tuttavia, Edizione avrà diritto di posticipare il trasferimento a Bidco
      delle Azioni Edizione fino alla fine dell’Offerta, impegnandosi irrevocabilmente ad aderire a quest’ultima (il "<b>Diritto di Rinvio</b>").</font>
</p>
<p align="justify">
<font size="3"><u>Azioni Schematrentaquattro</u>. Subordinatamente alla condizione sospensiva prevista dall’Accordo, Edizione si è impegnata a fare sì che Schematrentaquattro, nel rispetto dei termini e alle condizioni previste dal Prestito Convertibile, aderisca all’Offerta, trasferendo a Bidco le Azioni Schematrentaquattro per le quali non sia stato esercitato un
      diritto di conversione ai sensi del regolamento del Prestito Convertibile purché: <i>(i)</i> il prezzo di Euro 15 dell’Offerta sia almeno pari al valore delle Azioni Schematrentaquattro, come determinato da un consulente indipendente nominato ai sensi del regolamento del Prestito Convertibile e <i>(ii)</i> l’adesione all’Offerta e il trasferimento delle Azioni
      Schematrentaquattro non confligga con alcuna norma, contrattuale o di altra fonte, applicabile al Prestito Convertibile.</font>
</p>
<p align="justify">
<font size="3"><b>(b) Impegni in presenza di eventuali offerte concorrenti</b></font>
</p>
<p align="justify">
<font size="3">In caso di promozione, da parte di terzi, di una o più offerte pubbliche di acquisto sulle azioni ordinarie Pirelli prima della Data del <i>Closing</i> ovvero, in caso di esercizio del Diritto di Rinvio, prima della scadenza del periodo per la promozione di una o più offerte pubbliche di acquisto concorrenti ai sensi dell’art. 44 del Regolamento Emittenti
      (ciascuna di tali offerte, un’"<b>Offerta Concorrente</b>"), Edizione potrà sciogliersi dall’Accordo sia con riguardo alle Azioni Schematrentaquattro sia, in caso di esercizio del Diritto di Rinvio, con riguardo alle Azioni Edizione inviando a CNRC una comunicazione di recesso, salvo che CNRC, entro 3 (tre) giorni lavorativi dal ricevimento di tale comunicazione,
      annunci di aumentare il prezzo dell’Offerta almeno fino allo stesso prezzo dell’ultima Offerta Concorrente.</font>
</p>
<p>
<font size="3"><b>Controllo</b></font>
</p>
<p align="justify">
<font size="3">Nessuna delle parti dell’Accordo ha diritto, in forza dello stesso, di esercitare il controllo sull’Emittente.</font>
</p>
<p align="justify">
<font size="3"><b>Tipo di patto</b></font>
</p>
<p align="justify">
<font size="3">Le pattuizioni dell’Accordo il cui contenuto essenziale è sopra riportato assumono rilievo ai sensi dell’art. 122, comma 5, TUF.</font>
</p>
<p align="justify">
<font size="3"><b>Organi del patto</b></font>
</p>
<p align="justify">
<font size="3">Non è prevista l’istituzione di organi in relazione all’Accordo.</font>
</p>
<p align="justify">
<font size="3"><b>Penali in caso di inadempimento degli obblighi</b></font>
</p>
<p align="justify">
<font size="3">Non sono previste penali per il mancato adempimento degli obblighi previsti dall’Accordo.</font>
</p>
<p align="justify">
<font size="3"><b>Durata dell’Accordo</b></font>
</p>
<p align="justify">
<font size="3">L’Accordo è stato sottoscritto il 10 aprile 2015 e sarà efficace fino ad esaurimento delle obbligazioni in esso previste.</font>
</p>
<p align="justify">
<font size="3">L’Accordo cesserà comunque di avere efficacia nel caso in cui il trasferimento a Bidco delle azioni di proprietà di CF non si sia perfezionato entro il 31 dicembre 2015 e, in ogni caso, qualora il trasferimento delle Azioni Edizione o delle Azioni Schematrentaquattro a Bidco non si verifichi entro il 31 marzo 2016.</font>
</p>
<p align="justify">
<font size="3"><b>Ufficio del Registro delle Imprese</b></font>
</p>
<p align="justify">
<font size="3">Un estratto dell’Accordo contenente le previsioni rilevanti ai sensi dell’art. 122, comma 5, TUF, è depositato in data odierna presso il Registro delle Imprese di Milano.</font>
</p>
<p>
<font size="3">15 aprile 2015</font>
</p>
<p>
<font size="3"><strong>[PA.8.15.1]