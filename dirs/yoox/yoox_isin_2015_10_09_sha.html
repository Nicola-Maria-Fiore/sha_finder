/strong>
</p>
<hr/>
<p align="center">
<strong>Accordo di Lock-up avente a oggetto azioni di<br/>
</strong> <strong>YOOX NET-A-PORTER GROUP S.p.A.</strong>
</p>
<p>
<em>Le informazioni essenziali di seguito riportate costituiscono un aggiornamento del precedente testo pubblicato in data 3 aprile 2015 al fine di tener conto, tra l’altro, dell’intervenuta efficacia, in data 5 ottobre 2015, della fusione per incorporazione di Largenta Italia S.p.A. in YOOX S.p.A. (ora YOOX NET-A-PORTER GROUP S.p.A.).</em>
</p>
<p align="center">
      ** ** **
    </p>
<p align="left">
      Ai sensi dell’art. 122 del D.Lgs. 58/1998 (il “<strong>TUF</strong>”) e dell’art. 130 del Regolamento Consob n. 11971/1999 (il “<strong>Regolamento Consob</strong>”), si rende noto quanto segue.
    </p>
<p>
<strong><u>1. Premessa</u></strong>
</p>
<p>
<strong>1.1<em>    Accordo di Fusione</em></strong>
</p>
<p>
      (a) In data 31 marzo 2015 YOOX NET-A-PORTER GROUP <strong></strong>S.p.A. (già YOOX S.p.A.) (l’“<strong>Emittente</strong>” o la “<strong>Società</strong>” o “<strong>YNAP</strong>”), Compagnie Financière Richemont SA (“<strong>Richemont</strong>”) e Richemont Holdings (UK) Limited, società interamente controllata da
      Richemont (“<strong>RH</strong>” e, congiuntamente alla Società e Richemont, le “<strong>Parti</strong>” e, singolarmente, la “<strong>Parte</strong>”) hanno sottoscritto un accordo (l’“<strong>Accordo di Fusione</strong>”) finalizzato all’integrazione delle attività di YOOX S.p.A. e di The Net-A-Porter Group Limited
      (“<strong>NAP</strong>”), società indirettamente controllata da Richemont anche per il tramite di RH, mediante fusione per incorporazione in YOOX S.p.A. (ora YNAP) di Largenta Italia S.p.A. (“<strong>Largenta Italia</strong>”), società che controlla indirettamente NAP (la “<strong>Fusione</strong>”).
    </p>
<p>
      (b) In data 5 ottobre 2015 (la “<strong>Data di Efficacia della Fusione</strong>”), secondo quanto previsto nell’atto di fusione stipulato in data 28 settembre 2015 tra l’Emittente e Largenta Italia, la Fusione è divenuta efficace e la Società ha pertanto aumentato il proprio capitale sociale per un importo complessivo di nominali Euro 655.995,97 con
      emissione di complessive n. 65.599.597 azioni (tutte prive di indicazione del valore nominale), a servizio del rapporto di cambio di n. 1 azione della Società di nuova emissione per ogni n. 1 azione di Largenta Italia, assegnate a RH in qualità di unico azionista di Largenta Italia, di cui:
    </p>
<ol type="i">
<li>
        n. 20.693.964 azioni ordinarie negoziate sul Mercato Telematico Azionario organizzato e gestito da Borsa Italiana S.p.A. (“<strong>MTA</strong>”) al pari di tutte le azioni ordinarie YNAP in circolazione; e
      </li>
<li>
        n. 44.905.633 azioni prive del diritto di voto, non quotate sul MTA.
      </li>
</ol>
<p>
      (c) A decorrere dalla Data di Efficacia della Fusione, inoltre, la Società ha assunto la nuova denominazione sociale “YOOX NET-A-PORTER GROUP S.p.A.” e in forma abbreviata “YNAP S.p.A.”
    </p>
<p>
      (d) In data 21 luglio 2015, l’Assemblea dell’Emittente ha deliberato di conferire al consiglio di amministrazione della Società una delega ai sensi dell’articolo 2443 del codice civile, da esercitarsi entro 3 anni dalla Data di Efficacia della Fusione (come <em>infra</em> definita), per un aumento di capitale, a pagamento e in via scindibile, da eseguirsi in una o
      più <em>tranche</em>, fino a un massimo di Euro 200.000.000, per un numero complessivo di azioni non superiore al 10% del capitale sociale dell’Emittente (l’“<strong>Aumento di Capitale</strong>”).
    </p>
<p>
<strong>1.2    <em>Patto Parasociale tra Richemont, RH e la Società</em></strong>
</p>
<p>
      (a) Contestualmente alla sottoscrizione dell’Accordo di Fusione, le Parti hanno altresì sottoscritto un accordo contenente pattuizioni parasociali rilevanti <em>ex</em> art. 122 del TUF (il “<strong>Patto Parasociale</strong>”) nel quale, tra l’altro, hanno convenuto che l’attuale amministratore delegato di YNAP (l’“<strong>AD</strong>”),
      Federico Marchetti (“<strong>FM</strong>”), sia confermato nella carica fino all’approvazione da parte dell’assemblea ordinaria di YNAP del bilancio al 31 dicembre 2017 (il “<strong>Primo Periodo</strong>”), mantenendo le attuali deleghe gestionali su tutto il <em>business</em> di YNAP. Inoltre, alla scadenza del Primo Periodo RH si è impegnata a
      compiere (e Richemont si è impegnata a far sì che RH compia) quanto segue: <strong></strong>
</p>
<ol type="i">
<li>
        votare a favore della nomina di FM quale consigliere di YNAP per ulteriori 3 anni e, pertanto, votare a favore della lista di candidati presentata dal consiglio di amministrazione all’interno della quale sarà ricompreso FM, a condizione che tale lista includa tra i primi n. 9 candidati anche n. 2 candidati designati da Richemont; e 
      </li>
<li>
        esercitare i poteri spettanti a RH in qualità di azionista di YNAP al fine di sostenere la nomina di FM alla carica di AD della Società per un ulteriore periodo di 3 anni, a termini e condizioni non peggiorativi rispetto al Primo Periodo, <strong></strong>
</li>
</ol>
<p>
      il tutto a condizione che FM sia in carica alla scadenza del Primo Periodo.
    </p>
<p>
      (b) Ai sensi del Patto Parasociale le Parti si sono altresì impegnate, per quanto di propria competenza, a fare tutto quanto necessario al fine di procurare l’attuazione dei nuovi piani di incentivazione basati su azioni da approvarsi da parte di YNAP non appena possibile dopo la Data di Efficacia della Fusione e in conformità ai principi di cui al Patto Parasociale i quali
      prevedono, tra l’altro, un numero di azioni a servizio di detti piani fino ad un massimo del 5% del capitale sociale di YNAP (calcolato su base <em>fully diluted</em>), di cui di cui una quota da assegnarsi all’AD in sede di assegnazione dei relativi diritti.
    </p>
<p>
      Per maggiori informazioni relative alle previsioni del Patto Parasociale, si rinvia alle informazioni essenziali pubblicate, ai sensi dell’art. 130 del Regolamento Consob, sul sito internet dell’Emittente all’indirizzo <a href="http://www.ynap.com"><u><font color="#0066cc">www.ynap.com</font></u></a> nonché sul sito internet www.consob.it.
    </p>
<p>
<strong>1.3    <em>Accordo di Lock-up</em></strong>
</p>
<p>
      Contestualmente alla sottoscrizione dell’Accordo di Fusione e del Patto Parasociale, Richemont e FM hanno sottoscritto un accordo contenente i vincoli di lock-up a carico di FM di seguito descritti (l’“<strong>Accordo di Lock-up</strong>”).
    </p>
<p>
<strong><u>2. Tipo di accordo</u></strong>
</p>
<p>
      Le pattuizioni parasociali contenute nell’Accordo di Lock-up, riprodotte in sintesi al punto 5 che segue, sono riconducibili a pattuizioni parasociali rilevanti a norma dell’art. 122, comma 5, lett. b) del TUF.
    </p>
<p>
<strong><u>3. Società i cui strumenti finanziari sono oggetto delle pattuizioni parasociali</u></strong>
</p>
<p>
      Le pattuizioni parasociali contenute nell’Accordo di Lock-up hanno a oggetto le azioni che saranno sottoscritte da FM in esecuzione di qualsiasi nuovo piano di incentivazione e di futuri aumenti di capitale (compreso l’Aumento di Capitale) dell’Emittente come indicato al punto 5 che segue.
    </p>
<p>
<u>YNAP</u> è una società per azioni di diritto italiano con sede legale in Milano, iscritta presso il Registro delle Imprese di Milano al n. 02050461207, con capitale sociale (alla Data di Efficacia della Fusione) pari a Euro 1.277.339,29, interamente sottoscritto e versato, rappresentato da complessive n. 127.733.929 azioni prive di indicazione del valore nominale, di cui n.
      82.828.296 azioni ordinarie ammesse alle negoziazioni sul MTA e n. 44.905.633 azioni B prive del diritto di voto non quotate sul MTA.
    </p>
<p>
      Alla Data di Efficacia della Fusione l’Emittente detiene n. 17.339 azioni proprie, pari allo 0,028% del capitale sociale.
    </p>
<p>
      Alla Data di Efficacia della Fusione nessun azionista esercita il controllo sull’Emittente ai sensi dell’art. 93 del TUF.
    </p>
<p>
<strong><u>4. Soggetti aderenti all’Accordo di Lock UP e strumenti finanziari dagli stessi detenuti</u></strong>
</p>
<p>
      Le pattuizioni parasociali contenute nell’Accordo di Lock-up vincolano Richemont e FM.
    </p>
<p>
      Alla Data di Efficacia della Fusione:
    </p>
<ul>
<li>
<u>Richemont</u>: è una <em>société anonyme</em> di diritto svizzero con sede legale a Bellevue, Ginevra, 50, chemin de la Chênaie, CP30 1293, Svizzera, con capitale sociale pari a CHF 574.200.000 (i.v.) iscritta presso il Registro delle Imprese di Ginevra al n. CHE-106.325.524.
      </li>
</ul>
<p>
      Richemont è controllata da Compagnie Financière Rupert, una <em>société en commandite par actions</em> di diritto svizzero con sede legale a Bellevue, Ginevra, 50, chemin de la Chênaie, CP30 1293, Svizzera, iscritta presso il Registro delle Imprese di Ginevra al n. CHE-101.498.608, titolare di n. 522.000.000 azioni di classe B di Richemont, pari al 9.1% del capitale
      sociale e ne controlla il 50% del capitale votante<em>.</em><br/>
      Per effetto della Fusione, Richemont, per il tramite di RH, detiene una partecipazione nel capitale sociale di YNAP pari a: (a) n. 20.693.964 azioni ordinarie, che rappresentano il 24,98% del capitale sociale ordinario con diritto di voto dell’Emittente; e (b) n. 44.905.633 azioni B prive di diritto di voto, che rappresentano la totalità delle azioni B emesse da YNAP.
    </p>
<ul>
<li>
<u>FM</u>: nato a Ravenna (RA), il 21 febbraio 1969, residente a Lenno (CO), Via Regina n. 42, codice fiscale MRCFRC69B21H1990.
      </li>
</ul>
<p>
      FM detiene, direttamente e indirettamente, n. 4.760.697 azioni ordinarie dell’Emittente, pari al 5,75% del capitale votante della Società.
    </p>
<p>
<strong><u>5. Pattuizioni parasociali contenute nell’Accordo di Lock-up</u></strong>
</p>
<p>
      (a) Per un periodo di 3 anni a decorrere dalla Data di Efficacia della Fusione, e fino a quando FM sarà AD della Società, con riferimento a ciascuna azione di nuova emissione di YNAP sottoscritta da FM:
    </p>
<ul>
<li>
        a valere su qualsiasi futuro aumento di capitale dell’Emittente (incluso l’Aumento di Capitale); e
      </li>
<li>
        in esecuzione di qualsiasi nuovo piano di incentivazione o piano di <em>stock option</em>, comunque definito,
      </li>
</ul>
<p>
      (le “<strong>Azioni Oggetto di Lock-up</strong>”),
    </p>
<p>
      FM non potrà fare, direttamente o indirettamente, nulla di quanto segue senza il preventivo consenso scritto di Richemont:
    </p>
<ul>
<li>
        offrire, vendere, impegnarsi a vendere o altrimenti disporre delle Azioni Oggetto di Lock-up o concludere qualsiasi altro negozio il cui scopo o effetto sia il trasferimento di qualsiasi Azione Oggetto di Lock-up o di qualsiasi diritto sulle stesse, in qualsiasi forma, incluso qualsiasi strumento finanziario che attribuisce il diritto di comprare o sottoscrivere Azioni Oggetto di Lock-up
        o comunque convertibili o scambiabili in Azioni Oggetto di Lock-up; o
      </li>
<li>
        stipulare qualsiasi contratto derivato relativo ad Azioni Oggetto di Lock-up o porre in essere qualsiasi operazione su derivati che abbia una delle conseguenze sopra descritte (anche se limitatamente a conseguenze di natura economica).
      </li>
</ul>
<p>
      (b) L’Accordo di Lock-up prevede, a soli fini di chiarimento, che le Azioni Oggetto di Lock-up non includono (i) alcuna delle azioni YNAP di cui FM è titolare alla Data di Efficacia della Fusione e (ii) le azioni ordinarie YNAP che saranno emesse dall’Emittente in esecuzione di qualsiasi piano di incentivazione o piano di <em>stock option</em> approvato dall’assemblea
      dell’Emittente prima della data di esecuzione della Fusione.
    </p>
<p>
      (c) Quanto previsto dal precedente punto (a), non vieta in ogni caso a FM di trasferire qualsiasi Azione Oggetto di Lock-up a qualsiasi propria affiliata, ove tale affiliata abbia preventivamente aderito per iscritto all’Accordo di Lock-up e abbia assunto gli impegni dallo stesso derivanti.
    </p>
<p id="_Ref415685026" name="_Ref415685026">
      (d) Anche in deroga a quanto previsto nel precedente punto (a), le restrizioni ivi previste non limitano il diritto di FM o di alcuna delle sue affiliate di aderire a un’offerta pubblica di acquisto o di scambio promossa nei confronti di tutti gli azionisti di YNAP o di azionisti rappresentativi di almeno il 60% del capitale di YNAP e promossa a condizioni che prevedano la parità
      di trattamento degli azionisti.
    </p>
<p>
<strong><u>6. Durata dell’Accordo di Lock-up e delle pattuizioni parasociali ivi contenute</u></strong>
</p>
<p>
      L’Accordo di Lock-up è entrato in vigore il 5 ottobre 2015 (corrispondente alla Data di Efficacia della Fusione) e avrà la durata di 3 anni a decorrere da tale data.
    </p>
<p>
<strong><u>7. Soggetto che esercita il controllo ai sensi dell’art. 93 TUF</u></strong>
</p>
<p>
      Le pattuizioni parasociali contenute nell’Accordo di Lock-up non rilevano ai fini del controllo dell’Emittente.
    </p>
<p>
<strong><u>8. Deposito al Registro delle Imprese</u></strong>
</p>
<p>
      L’Accordo di Lock-up è stato depositato presso il Registro delle Imprese di Bologna in data 3 aprile 2015. Gli estremi del deposito sono N. PRA/20054/2015. L’avviso relativo all’aggiornamento delle informazioni essenziali relative alle pattuizioni parasociali contenute nell’Accordo di Lock-up è stato depositato presso il Registro delle Imprese di Milano in
      data 9 ottobre 2015, con i seguenti estremi del deposito: N. PRA/286652/2015.
    </p>
<p>
<strong><u>9. Sito internet ove sono pubblicate le informazioni relative alle pattuizioni parasociali contenute nell’Accordo di Lock-up</u></strong>
</p>
<p>
      Le informazioni essenziali relative alle pattuizioni parasociali contenute nell’Accordo di Lock-up sono pubblicate, ai sensi dell’art. 130 del Regolamento Consob, sul sito internet dell’Emittente all’indirizzo www.ynap.com.
    </p>
<p>
      9 ottobre 2015
    </p>
<p>
<strong>[YA.3.15.2]