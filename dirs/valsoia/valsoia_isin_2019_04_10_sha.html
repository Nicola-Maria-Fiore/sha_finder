/strong>
</p>
<hr/>
<p>
       <span id="_ConsobPubblicazioni_WAR_consobpubblicazioni_INSTANCE_MX5G5vF1agLh_:applicazione:defaultContent"><strong>Informazioni essenziali ai sensi dell’art. 122 del Decreto Legislativo 24 febbraio 1998, n. 58 (“TUF”) e degli artt. 129 e 130 del Regolamento Consob n. 11971 del 14 maggio 1999</strong></span>
</p>
<p align="center">
      Valsoia S.p.A.
    </p>
<p align="justify">
      Si rende noto che in data 3 settembre 2009, il Signor Lorenzo Sassoli de Bianchi, ("<strong>Sassoli</strong>") e il Signor Ruggero Ariotti ("<strong>Ariotti</strong>") hanno stipulato un accordo (il "<strong>Patto</strong>"), successivamente modificato in data 22 febbraio 2010 e in data 7 settembre 2015, teso a disciplinare un patto di covendita in relazione
      all’eventualità che Sassoli venda a terzi – direttamente e/o indirettamente - una partecipazione pari ad un quantitativo di azioni della società Valsoia S.p.A. (“<strong>Valsoia</strong>” o la “<strong>Società</strong>”), tale da comportare la perdita del controllo di diritto sulla medesima Valsoia.
    </p>
<p align="justify">
      Di seguito vengono riportate le informazioni essenziali, ai sensi dell’art. 122 del Decreto Legislativo 24 febbraio 1998, n. 58 (“<strong>TUF</strong>”) e degli artt. 129, 130 e 131 del Regolamento Consob n. 11971 del 14 maggio 1999, relative al Patto come modificato con accordo sottoscritto da Sassoli, Ariotti e, per adesione, dalla società Galvani Fiduciaria S.r.l.,
      in data 8 aprile 2019.
    </p>
<p align="justify">
      1. <u>Società i cui strumenti finanziari sono oggetto del Patto</u>
</p>
<p>
      Le pattuizioni contenute nel Patto hanno ad oggetto azioni di Valsoia S.p.A., con sede legale in Bologna, Via Ilio Barontini 16/5, iscritta al Registro delle Imprese di Bologna al numero di codice fiscale 02341060289 e Partita IVA 04176050377, con capitale sociale pari a euro 3.503.024,91, interamente sottoscritto e versato, suddiviso in n. 10.615.227 azioni con valore nominale di euro 0.33
      ciascuna.
    </p>
<p>
      2. <u>Diritti di voto apportati al Patto</u>
</p>
<p>
      Il Patto, aggrega n. 6.134.778 azioni di Valsoia, rappresentative del 57,792% circa del capitale sociale della stessa.
    </p>
<p>
      3. <u>Soggetti aderenti al Patto</u>
</p>
<p>
      I soggetti aderenti al Patto sono:
    </p>
<ul>
<li>
        Lorenzo Sassoli de Bianchi, nato a Parigi (Francia) il 26 novembre 1952, domiciliato in Bologna, Via Ilio Barontini, 16/5, codice fiscale SSS LNZ 52S26 Z110N ("<strong>Sassoli</strong>"). Si precisa che Sassoli detiene l’intero capitale sociale di Finsalute S.r.l., con sede in Bologna, Via Bellombra, 1/2, iscritta al Registro delle Imprese di Bologna numero di codice
        fiscale e partita IVA 02586261204, per nominali Euro 1.940.000,00 a titolo di piena proprietà e per i restanti nominali Euro 60.000,00 a titolo di nuda proprietà, essendone pertanto socio controllante di diritto. A sua volta, Finsalute S.r.l. detiene n. 6.513.975 azioni, pari al 61,364% del capitale sociale di Valsoia. Sassoli è pertanto socio controllante di diritto di
        Valsoia ai sensi dell’articolo 2359, comma 1, numero 1 del codice civile e 93 del Decreto Legislativo 58 del 24 febbraio 1998.
      </li>
<li>
        Ruggero Ariotti, nato a Bologna il 29 settembre 1940, domiciliato in Bologna, via Ilio Barontini 16/5, codice fiscale RTT RGR 40P29 A944D ("<strong>Ariotti</strong>"). Ariotti è titolare, come si vedrà più in dettaglio in seguito, del diritto di usufrutto su n. 774.778 azioni Valsoia, rappresentative del 7,299% del capitale sociale della stessa.
      </li>
<li>
        Società Galvani Fiduciaria S.r.l. con sede in Bologna, Via Barberia 13, codice fiscale e numero di iscrizione presso il Registro delle Imprese di Bologna n. 02115851202. La società Galvani Fiduciaria S.r.l., ricopre il ruolo di trustee del Trust Kobra, con sede in Bologna, Via Barberia 13, codice fiscale n. 91305130378 ed è nudo proprietario delle azioni di cui Ariotti
        è usufruttuario.
      </li>
</ul>
<p>
      Il Sig. Sassoli ha conferito nel Patto n. 5.360.000 azioni di Valsoia, pari al 50,494% circa del capitale sociale della stessa e al 87,371% circa delle azioni aggregate nel Patto, detenute tramite la controllata Finsalute.
    </p>
<p>
      Il Sig. Ariotti aveva originariamente conferito nel Patto l’intera partecipazione detenuta e dunque n. 774.778 azioni di Valsoia, pari al 7,299% del capitale sociale della stessa e al 12,629% circa delle azioni aggregate nel Patto (la “<strong>Partecipazione Ariotti</strong>”).<br/>
</p>
<p>
      In data 8 aprile Ariotti ha trasferito a Galvani Fiduciaria S.r.l., in qualità di trustee del Trust Kobra, la nuda proprietà della Partecipazione Ariotti, mantenendo per sé il diritto di usufrutto su ogni diritto economico ed amministrativo inerente alla Partecipazione Ariotti.<br/>
</p>
<p>
      A fronte di tale trasferimento la società Galvani Fiduciaria S.r.l., ha pertanto acquisito la nuda proprietà della Partecipazione Ariotti.<br/>
</p>
<p>
      Il Patto prevede l’obbligo del solo Ariotti di conferire al medesimo Patto tutte le ulteriori azioni che quest’ultimo dovesse acquistare – direttamente e/o indirettamente – in futuro.<br/>
</p>
<p>
      Il Patto non inficia il controllo di Valsoia da parte di Lorenzo Sassoli de Bianchi.
    </p>
<p>
      4. <u>Contenuto del Patto</u>
</p>
<p>
       Il Patto è teso a disciplinare un patto di covendita in relazione all’eventualità che Sassoli venda a terzi – direttamente e/o indirettamente - una partecipazione pari ad un quantitativo di azioni della società Valsoia, tale da comportare la perdita del controllo di diritto sulla medesima Valsoia.
    </p>
<p>
      5. <u>Durata del Patto</u>
</p>
<p>
      Le pattuizioni parasociali contenute nel Patto avranno durata indeterminata. Ciascuna delle parti ha diritto di esercitare il recesso dal Patto con preavviso di almeno 180 giorni.
    </p>
<p>
      6. <u>Deposito</u>
</p>
<p>
      Il Patto parasociale originale è stato depositato presso il Registro delle Imprese di Bologna nei termini di legge.
    </p>
<p>
      Bologna, 10 aprile 2019
    </p>
<p>
<strong>[VE.2.19.1]