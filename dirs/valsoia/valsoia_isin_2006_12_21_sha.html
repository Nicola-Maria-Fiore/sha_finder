<html>
<head>
<title>
      VALSOIA SPA - Estratto dei patti parasociali
    </title>
<meta content="stp" name="subjectList"/>
<meta content="303359" name="linkid"/>
<meta content="VALSOIA SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="VALSOIA SPA" name="societa"/>
<meta content="stpatti" name="ss_table"/>
<meta content="2020-05-18" name="date"/>
<meta content="stpatti" name="tipo"/>
<meta content="N;rinaldi;1555680919410" name="synchro"/>
<meta content="78241" name="codconsob"/>
</head>
<body>
<p>
<b>Estratto del patto parasociale comunicato alla Consob e pubblicato ai sensi dell'articolo 122 del D.lgs. 24 febbraio 1998, n. 58 avente ad oggetto</b>
</p>
<p align="center">
<b>Valsoia S.p.A.</b>
</p>
<p align="justify">
      Si rende noto che in data 19 dicembre 2006, Finsalute S.p.A. con sede legale in Bologna, Via Bellombra 1/2 ("<b>Finsalute</b>") e il dottor Ruggero Ariotti (il "<b>dott. Ariotti</b>") hanno stipulato un accordo (il "<b>Patto</b>") teso a disciplinare i termini e le condizioni di nomina del dott. Ariotti quale amministratore di Valsoia S.p.A., con sede legale in
      Bologna, Via Ilio Barontini 16/5 ("<b>Valsoia</b>" o la "<b>Società</b>").
    </p>
<p align="justify">
      Di seguito viene riprodotto, in sintesi, il contenuto delle pattuizioni del suddetto Patto che si ritengono avere rilevanza parasociale, ai sensi dell'articolo 122 del D.lgs. 24 febbraio 1998, n. 58 e degli artt. 129 ss. del Regolamento approvato dalla Consob con delibera n.11971 in data 14 maggio 1999 e sue successive modificazioni e integrazioni.
    </p>
<p>
<b>1. Società i cui strumenti finanziari sono oggetto del Patto</b>
</p>
<p align="justify">
      Le pattuizioni contenute nel Patto hanno ad oggetto azioni di Valsoia S.p.A., con sede legale in Bologna, Via Ilio Barontini 16/5, iscritta al Registro delle Imprese di Bologna al numero di codice fiscale 02341060289 e Partita IVA 04176050377, con capitale sociale pari a euro 3.450.408,72, interamente sottoscritto e versato, suddiviso in n. 10.455.784 azioni con valore nominale di euro 0.33
      ciascuna.
    </p>
<p align="justify">
<b>2. Soggetti aderenti al Patto</b>
</p>
<p align="justify">
      I soggetti aderenti al Patto sono
    </p>
<ul>
<li>
        Finsalute S.p.A. con sede legale in Bologna, Via Bellombra 1/2 ("<b>Finsalute</b>") che detiene n. 6.746.176 azioni Valsoia, rappresentative del 64,521% del capitale sociale della stessa; e
      </li>
<li>
        il dottor Ruggero Ariotti (il "<b>dott. Ariotti</b>"). Si precisa che: (i) il dott. Ariotti aderisce al Patto esclusivamente per l’impegno di cui al successivo punto 3. b) e (ii) è titolare di n. 521.000 azioni Valsoia, rappresentative del 4,983% del capitale sociale della stessa non conferite al Patto.
      </li>
</ul>
<p align="justify">
      Il Patto, quindi, aggrega esclusivamente n. 6.746.176 azioni di Valsoia, rappresentative del 64,521% del capitale sociale della stessa, di proprietà di Finsalute.
    </p>
<p align="justify">
      Valsoia è società controllata da Lorenzo Sassoli de Bianchi ai sensi dell'articolo 93 del D.lgs. 24 febbraio 1998, n. 58 detenendo indirettamente n. 6.746.176 azioni tramite Finsalute, della quale detiene n. 9.999 azioni, pari al 98,029% del capitale sociale della stessa. Il Patto non inficia il controllo di Valsoia da parte di Lorenzo Sassoli de Bianchi.
    </p>
<p>
<b>3. Contenuto del Patto</b>
</p>
<p align="justify">
      Le pattuizioni contenute nel Patto, in sintesi, prevedono:
    </p>
<ol type="a">
<li>
        l'impegno di Finsalute a proporre il nominativo del dott. Ariotti e a far sì che lo stesso venga nominato quale componente del consiglio di amministrazioni di Valsoia (la "<b>Nomina</b>") nel corso dell'assemblea che verrà convocata per l'approvazione del bilancio d'esercizio 2006;
      </li>
<li>
        l'impegno irrevocabile del dott. Ariotti ad accettare la Nomina;
      </li>
</ol>
<p>
<b>4. Durata del Patto</b>
</p>
<p align="justify">
      Le pattuizioni parasociali contenute nel Patto avranno durata sino al 30 giugno 2007 ovvero, se precedente, sino al giorno successivo alla data in cui l'assemblea convocata per l'approvazione del bilancio d'esercizio 2006 avrà provveduto alla nomina del dott. Ariotti quale componente del consiglio di amministrazione
    </p>
<p>
<b>5. Deposito</b>
</p>
<p align="justify">
      Il Patto parasociale verrà depositato presso il Registro delle Imprese di Bologna nei termini di legge.
    </p>
<p>
<b>6. Tipo di accordo</b>
</p>
<p align="justify">
      Le pattuizioni parasociali contenute nel Patto sono riconducibili ad un patto avente ad oggetti l’esercizio dei diritti di voto rilevante a norma dell’art. 122, comma 1.
    </p>
<p>
<b>7. Legge regolatrice</b>
</p>
<p align="justify">
      Il presente Patto parasociale sarà disciplinato esplicitamente dalla legge italiana.
    </p>
<p align="justify">
      21 dicembre 2006
    </p>
<p align="justify">
<strong>PATTO SCIOLTO IN DATA 27 APRILE CON PUBBLICAZIONE EFFETTUATA IN DATA 5 MAGGIO 2007</strong>
</p>
<p align="justify">
<b>[VE.1.06.1]