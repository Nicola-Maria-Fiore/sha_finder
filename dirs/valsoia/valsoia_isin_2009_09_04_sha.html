/b>
</p>
<hr/>
<p align="center">
<strong>Valsoia S.p.A.</strong>
</p>
<p>
      Si rende noto che in data 3 settembre 2009, il Signor Lorenzo Sassoli de Bianchi, ("<strong>Sassoli</strong>") e il Signor Ruggero Ariotti (“<strong>Ariotti</strong>") hanno stipulato un accordo (il "<strong>Patto</strong>") teso a disciplinare un patto di covendita in relazione all’eventualità che Sassoli venda a terzi – direttamente e/o
      indirettamente - una partecipazione pari ad un quantitativo di azioni della società Valsoia S.p.A. (“<strong>Valsoia</strong>” o la “<strong>Società</strong>”), tale da comportare la perdita del controllo di diritto sulla medesima Valsoia.
    </p>
<p>
      Di seguito viene riprodotto, in sintesi, il contenuto delle pattuizioni del suddetto Patto che si ritengono avere rilevanza parasociale, ai sensi dell'articolo 122 del D.lgs. 24 febbraio 1998, n. 58 e degli artt. 127 ss. del Regolamento approvato dalla Consob con delibera n.11971 in data 14 maggio 1999 e sue successive modificazioni e integrazioni.
    </p>
<p>
      1. <strong>Società i cui strumenti finanziari sono oggetto del Patto</strong>
</p>
<p>
      Le pattuizioni contenute nel Patto hanno ad oggetto azioni di Valsoia S.p.A., con sede legale in Bologna, Via Ilio Barontini 16/5, iscritta al Registro delle Imprese di Bologna al numero di codice fiscale 02341060289 e Partita IVA 04176050377, con capitale sociale pari a euro 3.450.408,72, interamente sottoscritto e versato, suddiviso in n. 10.455.784 azioni con valore nominale di euro 0.33
      ciascuna.
    </p>
<p>
      2. <strong>Soggetti aderenti al Patto</strong>
</p>
<p>
      I soggetti aderenti al Patto sono<br/>
      - Il Signor Lorenzo Sassoli de Bianchi, nato a Parigi (Francia) il 26 novembre 1952, domiciliato in Bologna, Via Ilio Barontini, 16/5 ("<strong>Sassoli</strong>"). Si precisa che Sassoli detiene una partecipazione pari al 99,01% del capitale sociale di Finsalute S.r.l., con sede in Bologna, Via Bellombra, 1/2, iscritta al Registro delle Imprese di Bologna numero di codice fiscale
      e partita IVA 02586261204, essendone pertanto socio controllante di diritto. A sua volta, Finsalute S.r.l. detiene n. 6.790.589 azioni, pari al 64,946% del capitale sociale di Valsoia. Sassoli è pertanto socio controllante di diritto di Valsoia ai sensi dell’articolo 2359, comma 1, numero 1 del codice civile e 93 del Decreto Legislativo 58 del 24 febbraio 1998.<br/>
<br/>
      - il Signor Ruggero Ariotti,  nato a Bologna il 29 settembre 1940, domiciliato in Bologna, via Ilio Barontini 16/5 ("Ariotti"). Ariotti è titolare di n. 521.000 azioni Valsoia, rappresentative del 4,983% del capitale sociale della stessa.<br/>
<br/>
      Il Patto, quindi, aggrega n. 7.311.589 azioni di Valsoia, rappresentative del 69,929% del capitale sociale della stessa, di proprietà di Finsalute S.r.l.. Inoltre, le parti si sono obbligate a conferire al Patto qualsiasi ulteriore quantitativo di azioni che le stesse abbiano ad acquistare, direttamente e/o indirettamente, in futuro.<br/>
<br/>
      Il Patto non inficia il controllo di Valsoia da parte di Lorenzo Sassoli de Bianchi.<br/>
<br/>
      3. <strong>Contenuto del Patto</strong>
</p>
<p>
      Le pattuizioni contenute nel Patto, in sintesi, prevedono:
    </p>
<p>
      (a) l'impegno di Sassoli, qualora lo stesso intenda trasferire in qualsiasi forma ad un terzo un quantitativo di azioni di Valsoia (le “<strong>Azioni</strong>”) che comporti la perdita del possesso – diretto o indiretto - da parte di Finsalute S.r.l. stessa della maggioranza di diritto (da intendersi ai sensi dell’articolo 2359, primo comma, n. 1 del Codice
      Civile) del capitale sociale della Società, a fare sì che Ariotti, qualora lo desideri, venda le proprie azioni al terzo insieme alla cessione delle Azioni da parte di Sassoli, ai medesimi termini e condizioni.
    </p>
<p>
      (b) l’impegno di procurare la vendita delle azioni Valsoia detenute dal Signor Ariotti viene assunto dal Signor Sassoli anche nel caso in cui lo stesso abbia a cedere a terzi una partecipazione in Finsalute S.r.l. pari alla maggioranza di diritto del capitale sociale. In tale caso, Sassoli si impegna a fare sì che Ariotti venda le proprie azioni Valsoia al terzo ad un prezzo
      non inferiore al prezzo che risulterà essere il prezzo di offerta pubblica obbligatoria a carico del terzo acquirente la partecipazione in Finsalute S.r.l..
    </p>
<p>
      4. <strong>Durata del Patto</strong>
</p>
<p>
      Le pattuizioni parasociali contenute nel Patto avranno durata indeterminata. Ciascuna delle parti ha diritto di esercitare il recesso dal Patto con preavviso di almeno 180 giorni.
    </p>
<p>
      5. <strong>Deposito</strong>
</p>
<p>
      Il Patto parasociale verrà depositato presso il Registro delle Imprese di Bologna nei termini di legge.
    </p>
<p>
      6. <strong>Tipo di accordo</strong>
</p>
<p>
      Le pattuizioni parasociali contenute nel Patto sono riconducibili ad un patto avente ad oggetti l’esercizio dei diritti di voto rilevante a norma dell’art. 122, comma 5, lettera (b).
    </p>
<p>
      4 settembre 2009
    </p>
<p>
<b>[VE.2.09.1]