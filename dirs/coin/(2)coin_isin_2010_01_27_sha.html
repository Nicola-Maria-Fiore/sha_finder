/strong>
</p>
<hr/>
<p align="center">
<strong>Gruppo Coin S.P.A.</strong>
</p>
<p>
      Ai sensi dell’articolo 122 del d.lgs. n. 58/1998, come successivamente modificato ed integrato e degli articoli 129 e seguenti del Reg. Consob n. 11971/1999, le società Rinascente Upim S.r.l<strong>.</strong> (“<strong>RU</strong>”) e Carpaccio Investimenti S.p.A. comunicano che in data 17 dicembre 2009 hanno sottoscritto un contratto di opzione  (il
      “<strong>Patto</strong>”) contenenti talune previsioni di natura parasociale relative a Gruppo Coin S.p.A. <strong>Ai sensi degli articoli 128 e seguenti del Reg. Consob n. 11971/1999 le predette società e Dicembre 2007 comunicano inoltre che, con atto del 22 gennaio 2010, RU ha nominato, ai sensi e per gli effetti</strong> <strong>degli articoli 1401 e ss. c.c., la
      società Dicembre 2007 S.r.l. quale parte del Patto (in seguito l’“Accordo Modificativo”).</strong>
</p>
<p>
<strong>1. Società i cui strumenti finanziari sono oggetto del Patto</strong>
</p>
<p>
      La società i cui strumenti finanziari sono oggetto del Patto è Gruppo Coin S.p.A., con sede in Venezia Mestre, Via Terraglio 17, codice fiscale e numero di iscrizione presso il registro delle imprese di Venezia 04850790967 (“<strong>Gruppo Coin</strong>”), le cui azioni ordinarie sono negoziate sul Mercato MTA, organizzato e gestito da Borsa Italiana S.p.A.
    </p>
<p>
<strong>2. Soggetti aderenti al Patto ed azioni conferite allo stesso</strong>
</p>
<p>
<strong>(A) Dicembre 2007 S.r.l., con sede legale in Milano, viale Bianca Maria 25, codice fiscale e numero di iscrizionme presso il Registro delle Imprese di Milano 05981340960, società nominata da RU quale parte del Patto ai sensi dell’Accordo Modificativo (in seguito “Dicembre 2007”)</strong> conferirà al Patto tutte le azioni ordinarie di Gruppo Coin che
      verranno ad essa assegnate (la “<strong>Partecipazione Dicembre</strong> <strong>2007”) quale corrispettivo del trasferimento a favore di Gruppo Coin del 100% del capitale sociale di Upim S.r.l., con sede legale in Milano, Via Gallarate 184 (la “</strong> Upim”). La Partecipazione Dicembre 2007 sarà costituita da n. 10.506.558 azioni ordinarie di Gruppo Coin le
      quali rappresenteranno il <strong>7,5%</strong> del capitale sociale di Gruppo Coin post-Aumento di Capitale (come in seguito definito) e il <strong>9,58%</strong> delle azioni complessivamente conferite al Patto da tutti i partecipanti. <strong>Si precisa che la nomina di Dicembre 2007 quale parte del Patto è sospensivamente condizionata alla sottoscrizione tra Dicembre 2007 e Gruppo
      Coin S.p.A. di un atto di conferimento e permuta, avente ad oggetto la partecipazione di Dicembre 2007 in Upim.</strong>
</p>
<p>
<strong>(B)</strong> Carpaccio Investimenti S.p.A., con sede in Milano, Via San Primo 4, codice fiscale e numero di iscrizione presso il registro delle imprese di Milano 04850800964 (in seguito “<strong>Carpaccio</strong>”) è titolare di n. 99.164.975 azioni ordinarie di Gruppo Coin (la “<strong>Partecipazione Carpaccio</strong>”), che rappresenteranno il
      <strong>70,79</strong>% del capitale sociale di Gruppo Coin post-Aumento di Capitale e il <strong>90,42</strong>% delle azioni complessivamente conferite al Patto da tutti i partecipanti.
    </p>
<p>
      Si segnala inoltre che in data 17 dicembre 2009 RU, Carpaccio e Gruppo Coin hanno sottoscritto un contratto quadro<strong>, successivamente integrato e modificato,</strong> (tale contratto <strong>e il successivo accordo modificativo</strong>, i quali sono oggetto di separate pubblicazioni, in seguito il “<strong>Contratto Quadro</strong>”)  <strong>A tal proposito si
      segnala che con l’atto di nomina del 22 gennaio 2010 RU ha altresì nominato Dicembre 2007 quale parte del Contratto Quadro.</strong>
</p>
<p>
<strong>3. Contenuto del Patto</strong>
</p>
<p>
      Ai termini ed alle condizioni del Patto e dell’Accordo Modificativo, Dicembre 2007 concede a Carpaccio la facoltà di acquistare da Dicembre 2007 stessa, la quale, in caso di esercizio di tale facoltà, si impegna irrevocabilmente a vendere, tutta o parte della Partecipazione di Dicembre 2007 (l’ “<strong>Opzione Call</strong>”). L’efficacia
      dell’Opzione Call è sospensivamente condizionata all’esecuzione del Contratto Quadro.
    </p>
<p>
      L’Opzione Call potrà essere esercitata da Carpaccio, in una o più tranche, in qualsiasi momento nel periodo compreso tra la data di sottoscrizione del Patto e la scadenza del 27° mese successivo alla data di esecuzione del Contratto Quadro (il “<strong>Periodo di Esercizio</strong>”); fino alla scadenza del 24° mese successivo alla predetta data di
      esecuzione, Carpaccio potrà esercitare l’Opzione Call solo per l’intera Partecipazione Dicembre 2007.
    </p>
<p>
      In caso di esercizio dell’Opzione Call per l’intera Partecipazione Dicembre 2007, il prezzo che Carpaccio dovrà versare a Dicembre 2007 sarà pari ad Euro 70.000.000,00 (settanta milioni); in caso di esercizio parziale dell’Opzione Call, il prezzo sarà pari alla frazione di tale ammontare che corrisponde alla frazione della Partecipazione Dicembre 2007 per la
      quale sia stata esercitata l’Opzione Call. Il prezzo sarà ridotto <em>pro-quota</em> in caso di distribuzione di dividendi straordinari da parte di Gruppo Coin.
    </p>
<p>
      Qualora venga promossa da soggetti terzi un’offerta pubblica di acquisto o di scambio sulle azioni di Gruppo Coin, l’Opzione Call potrà essere esercitata sino al quinto Giorno Lavorativo precedente la data di conclusione del periodo di offerta e verrà definitivamente meno, ove non esercitata entro il predetto termine, qualora Dicembre 2007 aderisca all’offerta.
    </p>
<p>
<strong>4. Deposito del Patto presso l'Ufficio del Registro delle Imprese</strong>
</p>
<p>
<strong>Il Patto è stato depositato presso il Registro delle Imprese di Venezia il 22 dicembre 2009. L’Accordo Modificativo sarà depositato presso il Registro delle Imprese di Venezia nei termini di legge.</strong>
</p>
<p>
<strong>5. Durata e rinnovo del Patto</strong>
</p>
<p>
      Il Patto ha durata pari alla durata pari al Periodo di Esercizio e, pertanto, pari a 27 mesi decorrenti dalla data di esecuzione del Contratto Quadro. Non è previsto alcun rinnovo del Patto.
    </p>
<p>
      27 gennaio 2010
    </p>
<p>
<strong>[GD.5.10.1]