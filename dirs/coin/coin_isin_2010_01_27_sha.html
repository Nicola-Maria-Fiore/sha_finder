/strong>
</p>
<hr/>
<p align="center">
       <strong>Gruppo Coin S.P.A.</strong>
</p>
<p>
      Ai sensi dell’articolo 122 del d.lgs. n. 58/1998, come successivamente modificato ed integrato e degli articoli 129 e seguenti del Reg. Consob n. 11971/1999, le società Rinascente Upim S.r.l. (“RU”), Carpaccio Investimenti S.p.A. e Gruppo Coin S.p.A. comunicano che in data 17 dicembre 2009 hanno perfezionato un contratto quadro d’investimento ed un accordo
      integrativo (complessivamente, il “<strong>Patto</strong>”) contenenti talune previsioni di natura parasociale. <strong>Ai sensi dell’art. 128 e seguenti del Reg. Consob n. 11971/1999 le predette società e Dicembre 2007 comunicano inoltre (i) di aver sottoscritto in data 18 gennaio un accordo parzialmente modificativo del Patto; e (ii) che con atto del 22 gennaio 2010
      RU ha nominato, ai sensi e per gli effetti degli articoli 1401 e ss. c.c., la società Dicembre 2007 S.r.l. quale parte del Patto (in seguito complessivamente l’ “Accordo Modificativo”).</strong>
</p>
<p>
<strong>1. Società i cui strumenti finanziari sono oggetto del Patto</strong>
</p>
<p>
      La società i cui strumenti finanziari sono oggetto del Patto è Gruppo Coin S.p.A., con sede in Venezia Mestre, Via Terraglio 17, codice fiscale e numero di iscrizione presso il registro delle imprese di Venezia 04850790967, le cui azioni ordinarie sono negoziate sul Mercato MTA, organizzato e gestito da Borsa Italiana S.p.A.
    </p>
<p>
<strong>2. Soggetti aderenti al Patto ed azioni conferite allo stesso</strong>
</p>
<p>
<strong>Dicembre 2007 S.r.l., con sede legale in Milano, viale Bianca Maria 25, codice fiscale e numero di iscrizione presso il registro delle imprese di Milano 05981340960, società nominata da RU quale parte del Patto ai sensi dell’Accordo Modificativo (in seguito “Dicembre 2007”</strong>.) conferirà al Patto tutte le azioni ordinarie di Gruppo Coin che verranno
      ad essa assegnate (la “<strong>Partecipazione Dicembre</strong> <strong>2007”) quale corrispettivo del trasferimento a favore di Gruppo Coin del 100%</strong> del capitale sociale di Upim S.r.l., con sede legale in Milano, Via Gallarate 184 <strong>(in seguito “Upim”).</strong> La Partecipazione Dicembre 2007 sarà costituita da <strong>10.506.558</strong> azioni
      ordinarie di Gruppo Coin le quali rappresenteranno il <strong>7,5</strong>% del capitale sociale di Gruppo Coin post-Aumento di Capitale (come in seguito definito) e il <strong>9,58%</strong> delle azioni complessivamente conferite al Patto da tutti i partecipanti. <strong>Si precisa che la nomina di Dicembre 2007 quale parte del Patto è sospensivamente condizionata alla sottoscrizione
      tra Dicembre 2007 e Gruppo Coin S.p.A. di un atto di conferimento e permuta, avente ad oggetto la partecipazione di Dicembre 2007 in Upim (l’ “Atto di Conferimento e Permuta”).</strong>
</p>
<p>
      Carpaccio Investimenti S.p.A., con sede in Milano, Via San Primo 4, codice fiscale e numero di iscrizione presso il registro delle imprese di Milano 04850800964 (in seguito “<strong>Carpaccio</strong>”), la quale conferisce al Patto n. 99.164.975 azioni ordinarie di Gruppo Coin (la “<strong>Partecipazione Carpaccio</strong>”), che rappresenteranno il
      <strong>70,79</strong>% del capitale sociale di Gruppo Coin post-Aumento di Capitale e il <strong>90,42</strong>% delle azioni complessivamente conferite al Patto da tutti i partecipanti.
    </p>
<p>
      Gruppo Coin S.p.A., con sede in Venezia Mestre, Via Terraglio 17, codice fiscale e numero di iscrizione presso il registro delle imprese di Venezia 04850790967 (in seguito “<strong>Gruppo Coin</strong>” e, unitamente a Dicembre 2007 e Carpaccio, le “<strong>Parti</strong>”), conferisce al Patto n. 2.558.426 azioni di Gruppo Coin stessa (le “<strong>Azioni
      Proprie</strong>”), rappresentanti il 1,93% del capitale sociale di Gruppo Coin alla data odierna (non tenendo, pertanto, in considerazione l’Aumento di Capitale). <strong>Si precisa che, ai termini e subordinatamente alle condizioni del Patto e dell’Accordo Modificativo, le Azioni Proprie saranno trasferite a Dicembre 2007 quale corrispettivo del trasferimento di una
      partecipazione rappresentante il 24,35% del capitale sociale di Upim; ai fini del presente estratto, le Azioni Proprie sono pertanto computate nella Partecipazione Dicembre 2007.</strong>
</p>
<p>
<strong>3. Contenuto del Patto e dell’Accordo Modificativo</strong>
</p>
<p>
      Ai termini ed alle condizioni del Patto, Gruppo Coin si impegna a sottoporre alla propria assemblea dei soci una proposta di aumento di capitale in natura riservato a RU (o a società nominata dalla stessa ai sensi dell’art. 1401 c.c., di seguito “<strong>Newco</strong>”) da sottoscrivere e liberare mediante conferimento in natura di una quota rappresentante almeno il
      98% del capitale sociale di Upim con emissione di massime n. 10.713.998 azioni ordinare di Gruppo Coin stessa (l’ “<strong>Aumento di Capitale</strong>”). A propria volta Dicembre 2007 si impegna a sottoscrivere e liberare, l’Aumento di Capitale mediante conferimento di una quota rappresentante almeno il 98% del capitale sociale di Upim. Gruppo Coin potrà,
      inoltre, esercitare un’opzione di acquisto avente ad oggetto fino al 30% del capitale sociale di Upim a fronte di un corrispettivo costituito da azioni proprie detenute in portafoglio da Gruppo Coin stessa; in tale caso, l’obbligo di sottoscrizione dell’Aumento di Capitale sarà eseguito mediante conferimento della quota residua del capitale sociale di Upim non oggetto
      dell’opzione di acquisto<strong>.</strong>
</p>
<p>
<strong>Si segnala che (i) in data 8 gennaio 2010 Gruppo Coin ha esercitato la predetta opzione di acquisto per una partecipazione rappresentante il  24,35 % del capitale sociale di Upim, a fronte della quale Gruppo Coin dovrà trasferire a Dicembre 2007 le Azioni Proprie; e (ii) in data 25 gennaio 2010, l’assemblea straordinaria ha approvato l’Aumento di Capitale, da
      sottoscriversi e liberarsi da Dicembre 2007 mediante conferimento di una quota rappresentante il 75,65% del capitale sociale di Upim, con emissione a favore di Dicembre 2007 di n. 7.984.132  azioni ordinarie di Gruppo Coin. </strong>
</p>
<p>
<strong>L’obbligo delle parti di procedere all’esecuzione del Patto è sospensivamente condizionato all’avverarsi delle condizioni sospensive stabilite dal Patto (in particolare, la sottoscrizione da parte delle banche finanziatrici di Gruppo Coin e di Carpaccio degli accordi finanziari necessari in relazione all’operazione – gli “Accordi
      Finanziari” e l’avveramento di talune condizioni sospensive previste da tali accordi finanziari; il rilascio da parte delle banche finanziatrici di Upim delle necessarie autorizzazioni e consensi e la sottoscrizione da parte delle stesse dei necessari accordi; l’assunzione da parte di dirigenti di Gruppo Coin dell’impegno a sottoscrivere un aumento di capitale di
      Gruppo Coin stessa per un importo non inferiore ad Euro 8 milioni; l’ottenimento delle necessarie autorizzazioni anti-trust e l’avveramento delle ulteriori condizioni sospensive stabilite dagli Accordi Finanziari). Si precisa che (i) in data 21 gennaio 2010 l’Autorità Garante della Concorrenza e del Mercato ha deliberato il non avvio dell’istruttoria in
      relazione all’acquisizione di Upim da parte di Gruppo Coin; (ii) in data 22 gennaio 2010, le banche finanziatrici di Upim hanno rilasciato i predetti consensi ed autorizzazioni e sottoscritto i necessari accordi, la cui efficacia resta tuttavia subordinata all’avveramento di talune condizioni sospensive; (iii) in data 24 gennaio 2010 i dirigenti di Gruppo Coin si sono impegnati
      a sottoscrivere il citato aumento di capitale riservato in loro favore.</strong>
</p>
<p>
      Gruppo Coin e Carpaccio si impegnano sino alla data di sottoscrizione e liberazione dell’Aumento di Capitale (la “<strong>Data</strong> <strong>di</strong> <strong>Esecuzione</strong>”) a non porre in essere né approvare operazioni di natura straordinaria sul capitale sociale di Gruppo Coin o sulle azioni dallo stesso rappresentate o comunque a non porre in essere
      atti, operazioni o comportamenti che possano pregiudicare l’interesse di Dicembre 2007 nell’operazione disciplinata dal Patto o la fattibilità dell’esecuzione dello stesso; sono espressamente esclusi da tale divieto: (i) eventuali aumenti di capitale che siano riservati al management di Gruppo Coin, entro il limite massimo di Euro <strong>10,5</strong> milioni,
      nonché (ii) un finanziamento soci  subordinato PIK da parte di Carpaccio per un ammontare massimo pari a Euro <strong>28,5</strong> milioni.
    </p>
<p>
      Gruppo Coin si impegna a non disporre delle Azioni Proprie sino alla Data di Esecuzione, se non in conformità al Patto.
    </p>
<p>
      Ai sensi del Patto, Dicembre 2007 si impegna a non trasferire, né direttamente né indirettamente, vendere, offrire in vendita, neppure a termine, né in tutto né in parte, la Partecipazione Dicembre 2007, a non disporre in altro modo a non costituire vincoli o assegnare altri diritti a terzi in relazione alla stessa, per un periodo di 24 (ventiquattro) mesi dalla Data di
      Esecuzione (il “<strong>Lock-Up</strong>”). E’ invece espressamente consentita sin d’ora (i) la vendita di tutta o parte della Partecipazione Dicembre 2007 a Carpaccio ai sensi di un’opzione di acquisto concessa alla stessa, la quale è oggetto di separata pubblicazione; (ii) la vendita dei diritti d’opzione inerenti alla Partecipazione Dicembre 2007;
      (iii) l’adesione ad eventuali offerte pubbliche di acquisto o di scambio aventi ad oggetto azioni di Gruppo Coin. A garanzia degli obblighi di indennizzo assunti da Dicembre 2007, questa sarà tenuta a depositare azioni rappresentanti il 25% della Partecipazione Dicembre 2007 presso un intermediario nominato congiuntamente da Dicembre 2007 e Gruppo Coin.
    </p>
<p>
<strong>4. Deposito del Patto e dell’Accordo Modificativo presso l'Ufficio del Registro delle Imprese</strong>
</p>
<p>
<strong>Il Patto è stato depositato presso il Registro delle Imprese di Venezia in data 22 dicembre 2009. L’Accordo Modificativo è oggetto di comunicazione alla Consob e sarà depositato presso il Registro delle Imprese di Venezia nei termini di legge.</strong>
</p>
<p>
<strong>5. Durata e rinnovo del Patto</strong>
</p>
<p>
      Gli impegni assunti da Gruppo Coin e da Carpaccio ai sensi del Patto <strong>e dell’Accordo Modificativo</strong> esauriscono i loro effetti alla Data di Esecuzione dello stesso. L’impegno di Lock-Up assunto da Dicembre 2007 ha durata di 24 mesi decorrenti dalla Data di Esecuzione. Non è previsto alcun rinnovo del Patto.
    </p>
<p>
      27 gennaio 2010
    </p>
<p>
<strong>[GD.4.10.1]