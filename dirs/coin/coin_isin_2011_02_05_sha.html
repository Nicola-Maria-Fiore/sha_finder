/strong>
</p>
<hr/>
<p align="center">
<strong>GRUPPO COIN S.P.A.</strong>
</p>
<p align="left">
<br/>
      Ai sensi dell’articolo 122 del d.lgs. n. 58/1998, come successivamente modificato ed integrato e degli articoli 129 e seguenti del Reg. Consob n. 11971/1999, le società Rinascente Upim S.r.l. (“<strong>RU</strong>”), Carpaccio Investimenti S.p.A. (“<strong>Carpaccio</strong>”) e Gruppo Coin S.p.A. comunicano che in data 17 dicembre 2009 hanno perfezionato
      un contratto quadro d’investimento ed un accordo integrativo (complessivamente, il “<strong>Patto</strong>”) contenenti talune previsioni di natura parasociale. Ai sensi dell’art. 128 e seguenti del Reg. Consob n. 11971/1999 le predette società e Dicembre 2007 comunicano inoltre (i) di aver sottoscritto in data 18 gennaio un accordo parzialmente modificativo del
      Patto; e (ii) che con atto del 22 gennaio 2010 RU ha nominato, ai sensi e per gli effetti degli articoli 1401 e ss. c.c., la società Dicembre 2007 S.r.l., ora Dicembre 2007 S.p.A., quale parte del Patto (in seguito complessivamente l’ “<strong>Accordo Modificativo</strong>”). Ai sensi dell’art. 128 e seguenti del Reg. Consob n. 11971/1999, Carpaccio e Giorgione
      Investimenti S.p.A. comunicano infine che, per effetto della fusione per incorporazione di Carpaccio in Giorgione Investimenti S.p.A., a far data dal 31 gennaio 2011 Giorgione Investimenti S.p.A. è succeduta a Carpaccio quale parte del Patto.<br/>
<br/>
<strong>1. Società i cui strumenti finanziari sono oggetto del Patto</strong><strong><br/>
</strong><br/>
      La società i cui strumenti finanziari sono oggetto del Patto è Gruppo Coin S.p.A., con sede in Venezia Mestre, Via Terraglio 17, codice fiscale e numero di iscrizione presso il registro delle imprese di Venezia 04850790967, le cui azioni ordinarie sono negoziate sul Mercato MTA, organizzato e gestito da Borsa Italiana S.p.A.<br/>
<br/>
<strong>2. Soggetti aderenti al Patto ed azioni conferite allo stesso</strong><br/>
<br/>
      Dicembre 2007 S.p.A., con sede legale in Milano, viale Bianca Maria 25, codice fiscale e numero di iscrizione presso il registro delle imprese di Milano 05981340960, società nominata da RU quale parte del Patto ai sensi dell’Accordo Modificativo (in seguito “Dicembre 2007”.) conferisce al Patto tutte le azioni ordinarie di Gruppo Coin che sono state ad essa assegnate
      (la “<strong>Partecipazione Dicembre 2007</strong>”) quale corrispettivo del trasferimento a favore di Gruppo Coin del 100% del capitale sociale di Upim S.r.l., con sede legale in Milano, Via Gallarate 184 (in seguito “<strong>Upim</strong>”). La Partecipazione Dicembre 2007 è costituita da 10.506.558 azioni ordinarie di Gruppo Coin le quali rappresentano il
      7,343% del capitale sociale di Gruppo e il 9,58% delle azioni complessivamente conferite al Patto da tutti i partecipanti.<br/>
<br/>
      Giorgione Investimenti S.p.A., con sede in Milano, Via San Primo 4, codice fiscale e numero di iscrizione presso il registro delle imprese di Milano 04850810963 (in seguito “<strong>Giorgione</strong>”), società succeduta a Carpaccio avendo incorporato quest’ultima con efficacia a far data dal 31 gennaio 2011, la quale conferisce al Patto n. 99.164.975 azioni
      ordinarie di Gruppo Coin (la “<strong>Partecipazione Giorgione</strong>”), che rappresentano il 69,304% del capitale sociale di Gruppo Coin e il 90,42% delle azioni complessivamente conferite al Patto da tutti i partecipanti.<br/>
<br/>
      Gruppo Coin S.p.A., con sede in Venezia Mestre, Via Terraglio 17, codice fiscale e numero di iscrizione presso il registro delle imprese di Venezia 04850790967 (in seguito “<strong>Gruppo Coin</strong>” e, unitamente a Dicembre 2007 e Giorgione, le “<strong>Parti</strong>”) non conferisce azioni al Patto.<br/>
<br/>
<strong>3. Contenuto del Patto e dell’Accordo Modificativo</strong><br/>
<br/>
      Ai termini ed alle condizioni del Patto, Gruppo Coin si impegna a sottoporre alla propria assemblea dei soci una proposta di aumento di capitale in natura riservato a RU (o a società nominata dalla stessa ai sensi dell’art. 1401 c.c., di seguito “<strong>Newco</strong>”) da sottoscrivere e liberare mediante conferimento in natura di una quota rappresentante almeno il
      98% del capitale sociale di Upim con emissione di massime n. 10.713.998 azioni ordinare di Gruppo Coin stessa (l’ “<strong>Aumento di Capitale</strong>”). A propria volta Dicembre 2007 si impegna a sottoscrivere e liberare, l’Aumento di Capitale mediante conferimento di una quota rappresentante almeno il 98% del capitale sociale di Upim. Gruppo Coin potrà,
      inoltre, esercitare un’opzione di acquisto avente ad oggetto fino al 30% del capitale sociale di Upim a fronte di un corrispettivo costituito da azioni proprie detenute in portafoglio da Gruppo Coin stessa; in tale caso, l’obbligo di sottoscrizione dell’Aumento di Capitale sarà eseguito mediante conferimento della quota residua del capitale sociale di Upim non oggetto
      dell’opzione di acquisto.<br/>
<br/>
      Si segnala che (i) in data 8 gennaio 2010 Gruppo Coin ha esercitato la predetta opzione di acquisto per una partecipazione rappresentante il  24,35 % del capitale sociale di Upim, a fronte della quale Gruppo Coin dovrà trasferire a Dicembre 2007 le Azioni Proprie; e (ii) in data 25 gennaio 2010, l’assemblea straordinaria ha approvato l’Aumento di Capitale, da
      sottoscriversi e liberarsi da Dicembre 2007 mediante conferimento di una quota rappresentante il 75,65% del capitale sociale di Upim, con emissione a favore di Dicembre 2007 di n. 7.948.132  azioni ordinarie di Gruppo Coin. <br/>
<br/>
      L’obbligo delle parti di procedere all’esecuzione del Patto è sospensivamente condizionato all’avverarsi delle condizioni sospensive stabilite dal Patto (in particolare, la sottoscrizione da parte delle banche finanziatrici di Gruppo Coin e di Carpaccio – successivamente incorporata in Giorgione - degli accordi finanziari necessari in relazione
      all’operazione – gli “Accordi Finanziari” e l’avveramento di talune condizioni sospensive previste da tali accordi finanziari; il rilascio da parte delle banche finanziatrici di Upim delle necessarie autorizzazioni e consensi e la sottoscrizione da parte delle stesse dei necessari accordi; l’assunzione da parte di dirigenti di Gruppo Coin
      dell’impegno a sottoscrivere un aumento di capitale di Gruppo Coin stessa per un importo non inferiore ad Euro 8 milioni; l’ottenimento delle necessarie autorizzazioni anti-trust e l’avveramento delle ulteriori condizioni sospensive stabilite dagli Accordi Finanziari). Si precisa che (i) in data 21 gennaio 2010 l’Autorità Garante della Concorrenza e del Mercato
      ha deliberato il non avvio dell’istruttoria in relazione all’acquisizione di Upim da parte di Gruppo Coin; (ii) in data 22 gennaio 2010, le banche finanziatrici di Upim hanno rilasciato i predetti consensi ed autorizzazioni e sottoscritto i necessari accordi, la cui efficacia resta tuttavia subordinata all’avveramento di talune condizioni sospensive; (iii) in data 24
      gennaio 2010 i dirigenti di Gruppo Coin si sono impegnati a sottoscrivere il citato aumento di capitale riservato in loro favore.<br/>
<br/>
      Gruppo Coin e Carpaccio (successivamente incorporata in Giorgione) si impegnano sino alla data di sottoscrizione e liberazione dell’Aumento di Capitale (la “<strong>Data di Esecuzione</strong>”) a non porre in essere né approvare operazioni di natura straordinaria sul capitale sociale di Gruppo Coin o sulle azioni dallo stesso rappresentate o comunque a non porre in
      essere atti, operazioni o comportamenti che possano pregiudicare l’interesse di Dicembre 2007 nell’operazione disciplinata dal Patto o la fattibilità dell’esecuzione dello stesso; sono espressamente esclusi da tale divieto: (i) eventuali aumenti di capitale che siano riservati al management di Gruppo Coin, entro il limite massimo di Euro 10,5 milioni, nonché (ii)
      un finanziamento soci subordinato PIK da parte di Carpaccio (successivamente incorporata in Giorgione) per un ammontare massimo pari a Euro 28,5 milioni.<br/>
<br/>
      Si segnala che tutte le condizioni sospensive a cui era subordinata l’acquisizione dell’intero capitale sociale di Upim da parte di Gruppo Coin si sonoavverate. Pertanto in data 28 gennaio 2010 Gruppo Coin e Dicembre 2007 hanno sottoscritto un atto di conferimento e permuta, ai sensi del quale (i) Dicembre 2007 ha trasferito a favore di Gruppo Coin una partecipazione
      rappresentante l’intero capitale sociale di Upim; (ii) Gruppo Coin ha emesso a favore di Dicembre 2007 n. 7.948.132 azioni di nuova emissione e trasferito a favore della stessa n. 2.558.426 azioni proprie (l’“<strong>Atto di Conferimento e Permuta</strong>”).<br/>
<br/>
      Inoltre, in data 28 gennaio 2010 è stato eseguito il summenzionato aumento di capitale per un importo pari ad Euro 10,5 milioni riservato al management di Gruppo Coin. Nello stesso giorno Carpaccio (successivamente incorporata in Giorgione) ha erogato il summenzionato finanziamento socio subordinato PIK per un importo pari ad Euro 28,5 milioni.<br/>
<br/>
      Ai sensi del Patto, Dicembre 2007 si impegna a non trasferire, né direttamente né indirettamente, vendere, offrire in vendita, neppure a termine, né in tutto né in parte, la Partecipazione Dicembre 2007, a non disporre in altro modo a non costituire vincoli o assegnare altri diritti a terzi in relazione alla stessa, per un periodo di 24 (ventiquattro) mesi dalla Data di
      Esecuzione (il “<strong>Lock-Up</strong>”). E’ invece espressamente consentita (i) la vendita di tutta o parte della Partecipazione Dicembre 2007 a Giorgione (originariamente Carpaccio) ai sensi di un’opzione di acquisto concessa alla stessa, la quale è oggetto di separata pubblicazione; (ii) la vendita dei diritti d’opzione inerenti alla Partecipazione
      Dicembre 2007; (iii) l’adesione ad eventuali offerte pubbliche di acquisto o di scambio aventi ad oggetto azioni di Gruppo Coin. A garanzia degli obblighi di indennizzo assunti da Dicembre 2007, questa sarà tenuta a depositare azioni rappresentanti il 25% della Partecipazione Dicembre 2007 presso un intermediario nominato congiuntamente da Dicembre 2007 e Gruppo Coin.<br/>
<br/>
<strong>4. Deposito del Patto e dell’Accordo Modificativo presso l'Ufficio del Registro delle Imprese</strong><br/>
<br/>
      Il Patto è stato depositato presso il Registro delle Imprese di Venezia in data 22 dicembre 2009. L’Accordo Modificativo è stato depositato presso il Registro delle Imprese di Venezia il 27 gennaio 2010.<br/>
<br/>
<strong>5. Durata e rinnovo del Patto</strong><strong><br/>
</strong><br/>
      L’impegno di Lock-Up assunto da Dicembre 2007 ha durata di 24 mesi decorrenti dalla data di Esecuzione. Non è previsto alcun rinnovo del Patto.
    </p>
<p align="left">
      5 febbraio 2011
    </p>
<p align="left">
<strong>[GD.4.11.1]