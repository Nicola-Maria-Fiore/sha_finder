/b>
</p>
<hr/>
      
    <p align="center">
<b>CAPITALIA S.P.A.<br/>
      (già BANCA DI ROMA S.P.A</b>.<b>)</b>
</p>
<p>
      In data 7 marzo 2003 CAPITALIA S.p.A. ("<strong>CAPITALIA</strong>"), FIAT S.p.A. ("<strong>FIAT</strong>") e Toro Assicurazioni S.p.A. ("<strong>TORO</strong>") hanno sottoscritto una scrittura privata (l'"<strong>Accordo</strong>") che contiene pattuizioni aventi ad oggetto le azioni di CAPITALIA detenute da TORO; tali pattuizioni, a titolo
      cautelativo, vengono sottoposte agli adempimenti pubblicitari di cui all'art. 122 del TUF.
    </p>
<p>
<strong>1. Società i cui strumenti finanziari sono oggetto dell'Accordo:</strong> CAPITALIA S.p.A., con sede in Roma, Via M. Minghetti 17, capitale sociale interamente sottoscritto e versato pari a Euro 2.206.821.000, suddiviso in n. 2.206.821.000 azioni ordinarie del valore nominale di Euro 1 ciascuna. CAPITALIA è società quotata presso il Mercato Telematico Azionario.
    </p>
<p>
<strong>2. Azioni oggetto dell'Accordo e partecipazioni conferite:</strong> l'Accordo ha ad oggetto le n. 145.886.908 azioni ordinarie di CAPITALIA detenute da TORO, rappresentanti il 6,61% del capitale sociale, interamente costituito da azioni ordinarie. Nessuno dei partecipanti, a seguito della sottoscrizione dell'Accordo, detiene il controllo di CAPITALIA.
    </p>
<p>
<strong>3. Pattuizioni contenute nell'Accordo aventi ad oggetto azioni CAPITALIA:</strong> TORO ha concesso a CAPITALIA l'opzione di far acquistare da un terzo dalla stessa discrezionalmente indicato la partecipazione detenuta da TORO in CAPITALIA (la "<strong>Opzione CAPITALIA</strong>") nel caso di cessioni che comportino nei prossimi tre anni un "<em>change of
      control</em>" di FIAT in relazione a TORO. L'Opzione CAPITALIA è esercitabile secondo i seguenti principali termini e condizioni:
    </p>
<blockquote>
<p>
        - nell'ambito del processo di vendita di TORO, CAPITALIA, almeno quindici giorni prima del termine fissato per la presentazione delle offerte vincolanti, dovrà comunicare per iscritto a FIAT i nominativi dei potenziali acquirenti con riferimento ai quali, qualora dovesse concludersi positivamente la trattativa, dovrà intendersi esercitata l'Opzione CAPITALIA; con
        riferimento ai potenziali acquirenti che non abbiano formulato la predetta richiesta, l'Opzione CAPITALIA potrà essere esercitata, mediante comunicazione scritta, entro i cinque giorni lavorativi successivi alla data di effettivo <em>change of control</em>;
      </p>
<p>
        - il prezzo di esercizio dell'Opzione CAPITALIA sarà pari alla media aritmetica dei prezzi ufficiali di mercato negli ultimi tre mesi antecedenti l'offerta vincolante presentata dall'acquirente, incrementata di un premio pari al 25%;
      </p>
<p>
        - FIAT è obbligata a far sì che l'acquirente di TORO assuma, direttamente nei confronti di CAPITALIA, l'impegno a che l'Opzione CAPITALIA sia esercitabile, con le stesse modalità di cui sopra, qualora, nei tre anni successivi al "<em>change of control</em>" di FIAT in relazione a TORO rispetto al quale CAPITALIA non abbia esercitato l'Opzione
        CAPITALIA, si verifichi rispetto al nuovo assetto azionario un ulteriore "<em>change of control</em>". Tale impegno, quando formalmente assunto dall'acquirente di TORO, sarà ovviamente assoggettato agli adempimenti pubblicitari di cui all'art. 122 del TUF.
      </p>
</blockquote>
<p>
<strong>4. Durata delle pattuizioni parasociali contenute nell'Accordo:</strong> le pattuizioni descritte nel punto 3 che precede rimarranno in vigore sino al termine del terzo anno successivo alla data di stipulazione dell'Accordo.
    </p>
<p>
<strong>5. Deposito:</strong> Il testo dell'Accordo, limitatamente alle pattuizioni in esso contenute aventi ad oggetto azioni CAPITALIA, sarà depositato presso l'Ufficio del Registro delle Imprese di Roma nei termini previsti dall'art. 122 del TUF.
    </p>
<p>
      17 marzo 2003
    </p>
<p>
<b>[BC.3.03.1]