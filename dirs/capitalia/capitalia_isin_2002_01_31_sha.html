/b>
</p>
<p>
<b>PATTO SCIOLTO CON PUBBLICAZIONE AVVENUTA IL 12.12.2002.</b>
</p>
<hr/>
<p align="center">
<b>CAPITALIA S.P.A.<br/>
      (già BANCA DI ROMA S.P.A</b>.<b>)</b>
</p>
<p align="left">
<b>Banca di Roma spa / Regione Siciliana</b>
</p>
<p>
      Premesso che:
    </p>
<p>
      - la Banca di Roma spa e la Regione Siciliana sono rispettivamente titolari di n. 77.642.672 e n. 23.411.500 azioni ordinarie del Banco di Sicilia, pari complessivamente al 81,79% del capitale sociale del Banco di Sicilia medesimo;
    </p>
<p>
      - nell'ambito del processo di ristrutturazione societaria e di riassetto dell'intero Gruppo bancario Bancaroma, tra la Banca di Roma spa e la Regione Siciliana sono intervenute intese in merito alle modalità di esecuzione dell'operazione di fusione per incorporazione del Banco di Sicilia spa nella Banca di Roma spa e di costituzione di una nuova società nella quale
      conferire l'azienda bancaria Banco di Sicilia (di seguito, e ai soli fini del presente estratto, "nuovo Banco di Sicilia");
    </p>
<p>
      - in particolare, a seguito della fusione per incorporazione del Banco di Sicilia spa nella Banca di Roma spa, la Regione Siciliana diventerà titolare di una partecipazione diretta nella Banca di Roma spa, a sua volta destinata a divenire la società holding del gruppo bancario Bancaroma (di seguito "Holding");
    </p>
<p>
      - tra la Banca di Roma spa e la Regione Siciliana, in merito tra l'altro alla partecipazione della Regione Siciliana nella Holding, è stata stipulata in data 21 gennaio 2002 la convenzione di seguito descritta;
    </p>
<p>
      si comunica quanto segue
    </p>
<p>
<strong>1. Contenuto della convenzione.</strong>
</p>
<p>
      Il processo di ristrutturazione societaria e di riassetto del Gruppo Bancaroma ed il relativo piano industriale avverranno - con riguardo alla Holding per la quale è altresì previsto un mutamento di denominazione - nel rispetto dei seguenti più importanti impegni, assunti anche ai sensi dell'art. 1381 c.c.:
    </p>
<p>
      (i) <em>Rappresentanza negli organi sociali della Holding</em>: che venga nominato nel Consiglio di amministrazione della Holding un componente designato dal Presidente della Regione Siciliana.
    </p>
<p>
<strong>2. Impegni sulla partecipazione della Regione Siciliana nella Banca di Roma (Holding).</strong>
</p>
<p>
      (a) Nell'eventualità che la Holding decida di dismettere (in favore di soggetti estranei al Gruppo della Holding) il controllo solitario nel nuovo Banco di Sicilia, la Banca di Roma sarà impegnata a collocare, su richiesta della Regione Siciliana ed entro centottanta (180) giorni dal ricevimento della richiesta stessa, le azioni di proprietà della Regione Siciliana nella
      Holding, garantendo un prezzo complessivo minimo pari al valore pro quota della partecipazione attuale della Regione Siciliana nel Banco di Sicilia calcolato rispetto al patrimonio netto rettificato al 31.12.2001 del Banco di Sicilia stesso così come concordato dagli advisors, rivalutato secondo gli indici Istat;
    </p>
<p>
      (b) Al di fuori dall'ipotesi di cui al precedente punto (a):
    </p>
<blockquote>
<p>
        - la Regione Siciliana si impegna a non cedere a terzi la propria partecipazione nella Holding per un periodo di ventiquattro mesi dalla data di decorrenza della convenzione;
      </p>
<p>
        - successivamente a tale scadenza, nell'eventualità che la Regione Siciliana decida di cedere la propria partecipazione nella Holding, la Regione Siciliana medesima dovrà conferire alla Banca di Roma mandato a vendere a valori di mercato tale partecipazione, in conformità alle applicabili disposizioni di legge, restando inteso che il mandato dovrà essere eseguito
        (senza assunzione da parte del mandatario della garanzia di un prezzo minimo) entro un arco di sei mesi.
      </p>
</blockquote>
<p>
      (c) I mandati di cui ai precedenti punti saranno assunti dalla Banca di Roma a titolo gratuito e quindi senza oneri, spese e commissioni a carico della Regione Siciliana.
    </p>
<p>
<strong>3. Ulteriori impegni delle parti.</strong>
</p>
<p>
      Con riferimento al nuovo Banco di Sicilia sono previsti impegni inerenti l'assunzione di una denominazione confermativa di quella attuale, la struttura patrimoniale ed industriale del nuovo Banco di Sicilia. E' altresì prevista la nomina, su indicazione del Presidente della Regione Siciliana, sentito il Presidente della Holding, di almeno due membri (dei quali uno assumerà
      la carica di Vicepresidente) del Consiglio di Amministrazione del Banco e di un membro effettivo del Collegio Sindacale del Banco stesso<em>.</em>
</p>
<p>
<strong>4. Durata della convenzione</strong>
</p>
<p>
      La convenzione decorrerà dalla data di attuazione del conferimento dell'azienda bancaria Banco di Sicilia nel nuovo Banco di Sicilia e resterà in vigore per il periodo di tre anni dalla suddetta data di decorrenza.
    </p>
<p>
      La convenzione si intenderà automaticamente rinnovata a ciascuna scadenza a condizione che nessuna Parte invii all'altra Parte una formale comunicazione della volontà di non rinnovare entro i sei mesi precedenti la scadenza.
    </p>
<p>
      La convenzione diverrà inoltre inefficace nel caso la Regione Siciliana venisse a detenere una partecipazione nella Holding inferiore di oltre 1/3 (un terzo) rispetto a quella originariamente acquisita per effetto della operazione di fusione, purché la riduzione entro la soglia indicata sia derivata da un atto di disposizione da parte della Regione Siciliana.
    </p>
<p>
<strong>5. Condizioni di efficacia della convenzione</strong>
</p>
<p>
      Gli effetti della convenzione sono sospensivamente condizionati all'ottenimento della relativa approvazione da parte dell'Assemblea Regionale.
    </p>
<p>
      La convenzione è altresì sospensivamente condizionata al rilascio di un parere preventivo della Consob che accerti la non applicabilità di un qualunque obbligo, a carico di un qualunque soggetto socio della Banca di Roma, di lanciare un'offerta pubblica di acquisto sulle azioni Banca di Roma stessa per effetto della convenzione medesima.
    </p>
<p>
<strong>6. Deposito presso il Registro delle Imprese</strong>
</p>
<p>
      La convenzione verrà depositata presso il Registro delle Imprese Uffici di Roma.
    </p>
<p>
      31 gennaio 2002
    </p>
<p>
<b>[BC.2.02.1]