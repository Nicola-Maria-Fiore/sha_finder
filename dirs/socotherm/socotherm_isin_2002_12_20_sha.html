<html>
<head>
<title>
      SOCOTHERM SPA
    </title>
<meta content="stp" name="subjectList"/>
<meta content="233707" name="linkid"/>
<meta content="SOCOTHERM SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="SOCOTHERM SPA" name="SOCIETA"/>
<meta content="stpatti" name="ss_table"/>
<meta content="2010-11-06" name="date"/>
<meta content="stpatti" name="tipo"/>
<meta content="N;marciano;1294999680169" name="synchro"/>
<meta content="106470" name="codconsob"/>
</head>
<body>
<p>
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<strong>SOCOTHERM S.P.A.</strong>
</p>
<p>
<strong>Società i cui strumenti finanziari sono oggetto del patto parasociale</strong>
</p>
<p>
      Socotherm S.p.A. (" <strong>Socotherm</strong> " o la " <strong>Società</strong> "), con sede legale in Adria (RO), Viale Risorgimento n. 62, capitale sociale Euro 37.600.000 interamente versato, iscritta nel registro delle Imprese tenuto presso la C.C.I.A.A. di Rovigo al n. 06907040155.
    </p>
<p>
      In data 2 ottobre 2002, l'Ing. Zenone Soave e il Dott. Fernando Culzoni, (l'ing. Soave e il Dott.. Culzoni congiuntamente i <strong>"Fiducianti"</strong> ) nonché EOS Servizi Fiduciari S.r.l., quale titolare a titolo fiduciario delle azioni Socotherm per conto dell'Ing. Zenone Soave e Fider S.r.l., Istituto Fiduciario e di Revisione, quale titolare a titolo
      fiduciario delle azioni Socotherm per conto del Dott. Fernando Culzoni (EOS Servizi Fiduciari S.r.l. e Fider S.r.l., Istituto Fiduciario e di Revisione congiuntamente i <strong>"Partecipanti</strong> ") hanno sottoscritto un patto parasociale (il <strong>"Patto"</strong> ) con il quale, hanno assunto reciprocamente degli impegni relativi al trasferimento e ad altri atti
      di disposizione nonché all'esercizio del diritto di voto delle azioni Socotherm di cui i Partecipanti sono titolari per conto dei Fiducianti alla data di sottoscrizione del Patto (le " <strong>Azioni</strong> ") e di quelle delle quali i Fiducianti dovessero divenire titolari direttamente, per il tramite del Partecipante cui hanno rispettivamente conferito mandato
      fiduciario o di altra società fiduciaria, nel corso della durata del Patto in quanto (a) di spettanza delle azioni, in esecuzione di aumenti di capitale, gratuiti o a pagamento; (b) acquistate direttamente o nell'esercizio di diritti di prelazione, o di opzione spettanti alle Azioni e ceduti da un altro Fiduciante, anche per il tramite del Partecipante cui ha conferito mandato
      fiduciario; (c) acquistate in qualunque altro modo nel corso della durata del Patto stesso.
    </p>
<p>
<strong>Soggetti aderenti alla convenzione</strong>
</p>
<p>
      La seguente tabella indica gli azionisti Socotherm aderenti al Patto, in virtù del mandato fiduciario conferito loro dai rispettivi Fiducianti, il numero delle Azioni di cui essi sono attualmente titolari per conto dei rispettivi Fiducianti e la percentuale da esse rappresentata rispetto al numero totale di azioni Socotherm.
    </p>
<blockquote>
<p>
        (1) Le percentuali indicate si riferiscono al capitale della Società dopo dell'aumento di capitale a servizio dell'Offerta Pubblica.
      </p>
<p>
        (2) EOS Servizi Fiduciari S.r.l. è titolare fiduciariamente delle azioni per conto dell'ing. Zenone Soave.
      </p>
<p>
        (3) Fider S.r.l. è titolare fiduciariamente delle azioni del dott. Fernando Culzoni.
      </p>
<p>
<strong>Controllo della Società</strong>
</p>
<p>
        Il controllo di diritto ai sensi dell'art. 2359, comma 1, n. 1, del codice civile e dell'art. 93 del Decreto Legislativo 24 febbraio 1998, n. 58 è esercitato in via indiretta dall'ing. Zenone Soave attraverso la società fiduciaria EOS Servizi Fiduciari S.r.l. che è titolare fiduciariamente del 58,5% del capitale sociale dell'Emittente.
      </p>
<p>
<strong>Organi del Patto</strong>
</p>
<p>
        La rappresentanza del sindacato è conferita all'Ing. Mario Lazzari (di seguito il <strong>"Rappresentante"</strong> ). Il sindacato si riunisce in Assemblea (l" <strong>Assemblea</strong> ") ogni qualvolta ne sia fatta richiesta al Rappresentante da almeno uno dei Partecipanti, in conformità alle istruzioni ricevute dal rispettivo Fiduciante in virtù
        del mandato fiduciario e comunque obbligatoriamente almeno 15 (quindici) giorni prima di ogni Assemblea Ordinaria e Straordinaria della Società. In prima convocazione l'Assemblea è validamente costituita ove siano presenti Partecipanti che rappresentano l'intero capitale sociale vincolato in sindacato. In seconda convocazione l'Assemblea è validamente costituita
        ove siano presenti Partecipanti che rappresentano almeno il 51% del capitale sociale vincolato in sindacato.
      </p>
<p>
        Le deliberazioni dell'Assemblea saranno assunte, se non diversamente stabilito da altre norme del Patto, con il voto favorevole di tanti Partecipanti che rappresentino non meno del 51% delle Azioni vincolate in sindacato.
      </p>
<p>
<strong>Contenuto del Patto</strong>
</p>
<p>
<em>Accordi relativi all'esercizio del diritto di voto</em>
</p>
<p>
        Ai sensi del Patto, i Partecipanti, in conformità alle istruzioni ricevute dal rispettivo Fiduciante in virtù del mandato fiduciario, si impegnano a discutere in Assemblea le materie all'ordine del giorno dell'assemblea ordinaria e straordinaria di Socotherm per accordarsi e deliberare su una linea di condotta comune e sulla direzione del voto da assumere in dette
        assemblee. Le deliberazioni dell'Assemblea vincolano i Partecipanti, non solo giuridicamente ma anche moralmente, ad esprimere nell'Assemblea ordinaria e straordinaria di Socotherm - sia direttamente sia per il tramite del Rappresentante ove così fosse deciso dall'Assemblea - il proprio voto in modo effettivamente conforme a quanto deliberato dall'Assemblea del
        sindacato.
      </p>
<p>
<em>Accordi relativi al trasferimento delle Azioni</em>
</p>
<p>
        Ciascun Fiduciante, direttamente, per il tramite del Partecipante cui ha conferito mandato fiduciario o di altra società fiduciaria, potrà vendere, cedere o alienare, anche attraverso conferimento in società o utilizzo di qualsiasi altro atto di disposizione, ivi incluso l'utilizzo di strumenti derivati, sia a titolo oneroso sia gratuito, tutte o parte delle Azioni ad
        un terzo che abbia presentato un'offerta in buona fede purchè abbia offerto preventivamente tali Azioni agli altri Fiducianti.
      </p>
<p>
        Tale obbligo non trova applicazione qualora il trasferimento sia effettuato, previa comunicazione scritta agli altri Fiducianti e agli altri Partecipanti per quanto possa occorrere, da un Fiduciante a favore (i) del proprio coniuge e dei propri parenti entro il secondo grado; (ii) di società controllate dal Fiduciante ai sensi dell'articolo 2359, primo comma n. 1 e 2, del codice
        civile; (iii) di un altro Fiduciante e (iv) tramite reintestazione a proprio nome delle Azioni intestate al rispettivo Partecipante. In ogni caso, il soggetto che diverrà titolare delle Azioni dovrà accettare preventivamente per iscritto, relativamente alle Azioni così trasferitegli, di subentrare in tutti gli obblighi facenti capo al cedente a norma del Patto e di
        impegnarsi a rispettare le clausole che ne costituiscono la disciplina.
      </p>
<p>
        In caso di decesso di uno dei Fiducianti, gli eredi saranno tenuti a comunicare direttamente agli altri Fiducianti la loro intenzione di fare parte del sindacato, confermando tutti gli obblighi già stipulati dal Fiduciante deceduto. Qualora gli eredi non intendessero aderire al sindacato, dovranno offrire le Azioni agli altri Fiducianti, proporzionalmente alle Azioni da questi
        detenute direttamente per il tramite del Partecipante cui ha conferito mandato fiduciario o di altra società fiduciaria. Qualora nessun Fiduciante manifestasse entro i termini stabiliti la propria volontà di acquistare tali Azioni, esse saranno automaticamente liberate dal vincolo del sindacato e gli eredi ne acquisteranno la piena disponibilità.
      </p>
<p>
<em>Altri accordi</em>
</p>
<p>
        I Fiducianti che intendono utilizzare, direttamente per il tramite del Partecipante cui ha conferito il mandato fiduciario o di altra società fiduciaria, anche parzialmente le Azioni per eventuali operazioni di riporto, prestito titoli, mutuo, costituzione in garanzia o in pegno presso terzi o per effettuare vincoli cauzionali o simili, potranno farlo a condizione che relativamente a
        dette Azioni Sindacate il diritto di voto non sia stato trasferito rispettivamente al riportatore, al soggetto che abbia ricevuto il prestito, al mutuatario, al soggetto garantito o al creditore pignoratizio, a seconda del caso. L'esercizio del diritto di voto continuerà ad essere regolato dalle norme del Patto, restando inteso che le Azioni in oggetto rimangono a tutti gli
        effetti Sindacate.
      </p>
<p>
        Ai sensi del Patto i Fiducianti si impegnano a dare conformi ed opportune istruzioni al Partecipante cui hanno rispettivamente conferito il mandato fiduciario affinché, in caso di aumento di capitale, mediante emissione a pagamento di nuove Azioni e/o strumenti finanziari convertibili in Azioni, eserciti tempestivamente il diritto di opzione e a sottoscrivere integralmente le nuove
        Azioni e/o strumenti finanziari convertibili loro spettanti, ivi inclusi i warrants che saranno automaticamente vincolati in sindacato. Qualora uno o più Fiducianti diano istruzioni al Partecipante cui hanno rispettivamente conferito il mandato fiduciario di non esercitare, in tutto od in parte, i diritti di opzione, questi ultimi dovranno essere offerti preventivamente agli altri
        Fiducianti che, tramite il rispettivo Partecipante cui hanno conferito mandato fiduciario, hanno già esercitato i diritti di opzione di pertinenza delle Azioni di cui il suddetto Partecipante è titolare per loro conto (i " <strong>Sottoscrittori</strong> "). Nel caso in cui i Sottoscrittori dovessero declinare l'Offerta, il Fiduciante che, tramite il rispettivo
        Partecipante, ha offerto i diritti di opzione, sarà libero di dare opportune istruzioni affinché il rispettivo Partecipante non li eserciti ovvero li trasferisca esclusivamente sul mercato. Le Azioni così eventualmente sottoscritte sono soggette al sindacato di cui al Patto. I Fiducianti potranno convenire sulla eventualità che siano trasferiti a terzi tutti o parte
        dei diritti di opzione di pertinenza delle Azioni detenute dal rispettivo Partecipante per loro conto, al fine esclusivo di permettere il loro l'ingresso nell'azionariato della Società. Tale Trasferimento potrà essere effettuato solo con la preventiva unanime autorizzazione di tutti i Fiducianti ed a condizione che il terzo acquirente si impegni ad apportare in sindacato
        le Azioni così eventualmente acquistate.
      </p>
<p>
        L'acquisto di Azioni della Società da parte di uno o più Fiducianti, direttamente, per il tramite del Partecipante cui hanno rispettivamente conferito mandato fiduciario o di altra società fiduciaria, dovrà essere preventivamente autorizzato da tutti i Fiducianti nel caso in cui a seguito di detto acquisto, possano derivare su tutti i Fiducianti gli obblighi di cui
        all'articolo 109 del Decreto Legislativo 24 febbraio 1998, n. 58.
      </p>
<p>
        I Fiducianti si impegnano per quanto possa occorrere, a dare istruzioni conformi al Partecipante cui hanno rispettivamente conferito il mandato fiduciario.
      </p>
<p>
<strong>Durata del Patto</strong>
</p>
<p>
        La durata del sindacato è fissata in 3 (tre) anni a partire dalla data di inizio della trattazione delle Azioni della Società sul Mercato Telematico Azionario organizzato e gestito da Borsa Italiana S.p.A.. Essa si riterrà tacitamente prorogata di 3 (tre) anni in 3 (tre) anni, con le medesime norme, salvo diversa comunicazione scritta di un Partecipante all'altro sei
        mesi prima della scadenza.
      </p>
<p>
<strong>Deposito</strong>
</p>
<p>
        Il Patto sarà depositato presso l'Ufficio del Registro delle Imprese nei termini di legge.
      </p>
<p>
<strong>Controversie</strong>
</p>
<p>
        Il Patto è regolato dalla legge italiana. Tutte le controversie derivanti dal presente Patto saranno risolte in via definitiva secondo il Regolamento di Conciliazione ed Arbitrato Nazionale della Camera Arbitrale Nazionale ed Internazionale di Milano, da tre arbitri nominati in conformità a detto Regolamento, i quali giudicheranno in via rituale e secondo diritto. Sede
        dell'arbitrato sarà Milano.
      </p>
<p>
        Adria, 20 dicembre 2002
      </p>
<p align="left">
<b>[SM.1.02.1]