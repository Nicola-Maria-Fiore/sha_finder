<html>
  <head>
    <title>
      BANCA DI ROMA SPA - Estratto dei patti parasociali
    </title>
    <meta name="subjectList" content="stp" />
    <meta name="linkid" content="147233" />
    <meta name="Description" content="BANCA DI ROMA SPA - Estratto dei patti parasociali" />
    <meta name="ss_family" content="stpatti" />
    <meta name="societa" content="BANCA DI ROMA SPA" />
    <meta name="ss_table" content="stpatti" />
    <meta name="date" content="2002-01-08" />
    <meta name="tipo" content="stpatti" />
    <meta name="synchro" content="N;consob;1098895033134" />
    <meta name="codconsob" content="5327" />
  </head>
  <body>
    <p align="left">
      <b>Estratto dei patti parasociali comunicati alla Consob ai sensi dell&#39;art. 122 del d.lgs. 24.2.1998, n. 58</b>
    </p>
    <p align="center">
      &#160; <b>BANCA DI ROMA S.P.A</b>.<br />
      <b>(ora CAPITALIA S.P.A.</b><b>)</b>
    </p>
    <p align="center">
      &#160;
    </p>
    <p align="center">
      Testo coordinato degli estratti dei patti parasociali, pubblicati l&#39;8 gennaio edil 20 dicembre 2000
    </p>
    <p align="center">
      <b>* * *</b>
    </p>
    <p>
      In data 31 dicembre 1999 l&#39;Ente Cassa di Risparmio di Roma, la Toro Assicurazioni S.p.A. e la ABN AMRO Bank (Luxembourg) S.A. hanno sottoscritto un nuovo Sindacato di Amministrazione ed un nuovo Sindacato di Blocco relativi a n. 1.648.143.812 azioni Banca di Roma e obbligazioni Mediobanca International Limited convertibili in n. 240.734.049 azioni della Banca.
    </p>
    <p>
      Successivamente in data 11 dicembre 2000 la Fondazione Cassa di Risparmio di Roma (gi&#224; Ente Cassa di Risparmio di Roma) (&quot;Fondazione&quot;), la Toro Assicurazioni S.p.A. (&quot;Toro&quot;) e la ABN AMRO Bank (Luxembourg) S.A. (&quot;ABN&quot;) hanno prorogato senza variazioni la durata del Sindacato di Blocco e del Sindacato di Amministrazione [aventi ad oggetto azioni Banca di
      Roma (&quot;Banca&quot;)] gi&#224; stipulati in data 31 dicembre 1999, pubblicati per estratto sul &quot;Il Sole-24 Ore&quot; dell&#39;8 gennaio 2000 e depositati presso il Registro delle imprese di Roma l&#39;11 gennaio 2000.
    </p>
    <p>
      La nuova scadenza dei Patti &#232; fissata al 6 dicembre 2002.
    </p>
    <p>
      In sede di proroga le parti hanno tuttavia adeguato l&#39;indicazione delle azioni da ciascuna conferite all&#39;avvenuta conversione, da parte della Toro Assicurazioni S.p.A., delle obbligazioni Mediobanca International Limited, gi&#224; conferite ai Patti.
    </p>
    <p>
      Di conseguenza, le n.1.888.877.861= azioni conferite (pari oggi, anche tenuto conto dei due recenti aumenti gratuiti del capitale della Banca, al 34,57% circa del capitale stesso), sono cos&#236; ripartite:
    </p>
    <blockquote>
      - Fondazione Cassa di Risparmio di Roma apporta n. 963.003.015 = azioni ordinarie con diritto di voto, pari al 17,63% circa del capitale della Banca;
      <p>
        - Toro Assicurazioni S.p.A. apporta n. 457.340.548 = azioni ordinarie con diritto di voto, corrispondenti oggi all&#39;8,37% circa del capitale della Banca, e pari alla somma delle n. 216.606.499 = azioni originariamente sindacate con quelle rivenienti dalla conversione di cui sopra;
      </p>
      <p>
        - ABN AMRO Bank (Luxembourg) S.A. apporta n.468.534.298 = azioni ordinarie con diritto di voto, pari all&#39;8,58% circa del capitale della Banca.
      </p>
    </blockquote>
    <p>
      L&#39;estratto relativo all&#39;accordo di proroga dei patti parasociali &#232; stato pubblicato sul &quot;Il Sole-24 Ore&quot; del 20 dicembre 2000 e depositato presso il Registro delle imprese di Roma il 20 dicembre 2000.
    </p>
    <p>
      Pertanto, a mente del Sindacato di Amministrazione:
    </p>
    <blockquote>
      <p>
        1) le parti hanno espresso il proprio impegno a non incrementare le proprie partecipazioni nel capitale della Banca, fermo restando che non saranno considerati in contrasto con il divieto i trasferimenti che dovessero intervenire tra le parti stesse, nonch&#233; gli acquisti di azioni e/o obbligazioni convertibili in azioni della Banca fatti in esercizio del diritto di opzione;
      </p>
      <p>
        2) le parti hanno altres&#236; confermato l&#39;impegno a non partecipare ad altri accordi che comportino, con riferimento alle azioni della Banca, limitazioni del diritto di voto, obblighi o facolt&#224; di preventiva consultazione, obblighi volti a dare unit&#224; di indirizzo alla gestione;&#160;
      </p>
      <p>
        3) le parti si sono altres&#236; impegnate a fare in modo che il Consiglio di Amministrazione della Banca sia formato da tredici componenti (di cui sette designati dalla Fondazione e, fra essi, previo gradimento di Toro e di ABN, il Presidente; tre da Toro, tra i quali, previo gradimento della Fondazione, un Vice Presidente; e tre designati da ABN, tra i quali, previo gradimento della
        Fondazione, un secondo Vice Presidente); le parti potrebbero tuttavia convenire che il Consiglio di Amministrazione sia formato da quindici membri, nel qual caso gli ulteriori due consiglieri saranno designati dalla Fondazione sentiti Toro e ABN; pertanto la Fondazione continua ad esercitare, di fatto, un&#39;influenza dominante sulla Banca.
      </p>
      <p>
        Le parti hanno altres&#236; previsto che, in conformit&#224; al codice di autodisciplina delle societ&#224; quotate, almeno uno degli amministratori designati da ciascuna delle parti ai sensi del Sindacato di Amministrazione risponda ai requisiti di indipendenza stabiliti dal codice stesso;
      </p>
      <p>
        4) il Comitato Esecutivo sar&#224; formato da cinque componenti (di cui tre designati dalla Fondazione, uno da Toro e uno da ABN);&#160;
      </p>
      <p>
        5) il Collegio Sindacale sar&#224; composto da tre componenti effettivi (di cui uno tratto da liste di minoranza, uno designato da Toro e il Presidente designato dalla Fondazione); saranno eletti altres&#236; tre membri supplenti, uno dei quali da trarsi da liste di minoranza, mentre gli altri due saranno designati rispettivamente dalla Fondazione e da ABN; per l&#39;ipotesi che non si
        faccia luogo alla nomina del sindaco effettivo e del sindaco supplente tratti da liste di minoranza, la loro designazione spetter&#224; alla Fondazione;
      </p>
      <p>
        6) per le deliberazioni del Consiglio di Amministrazione concernenti proposte di modifiche dello Statuto della Banca, acquisto e/o dismissioni di partecipazioni e/o cespiti rilevanti per il loro ammontare e/o la loro importanza strategica, piani pluriennali del gruppo, aumenti di capitale, fusioni, scissioni, scorpori, nomina dell&#39;Amministratore Delegato e del Direttore Generale della
        Banca, di Mediocredito Centrale e di Banco di Sicilia, nonch&#233; attribuzione e modifica dei relativi poteri, sulle quali almeno tre consiglieri esprimano parere contrario, le parti si sono impegnate a fare ogni sforzo affinch&#233; non vengano approvate dal Consiglio e ad esprimere voto contrario in assemblea (qualora fossero di competenza della stessa);&#160;
      </p>
      <p>
        7) gli organi del sindacato sono: l&#39;Assemblea dei Partecipanti, il Presidente (che &#232; il Presidente della Fondazione), il Segretario; l&#39;Assemblea si riunisce ogni qual volta il Presidente lo reputi opportuno o qualora uno dei Partecipanti ne faccia richiesta;
      </p>
      <p>
        8) la convenzione resta aperta all&#39;adesione di terzi azionisti della Banca che offrano le opportune garanzie e riscuotano il gradimento delle parti; in caso di nuove adesioni sar&#224; rinegoziata la clausola concernente la nomina degli organi sociali;
      </p>
      <p>
        9) la convenzione perder&#224; efficacia qualora sopravvenute circostanze dovessero rendere impossibile alle parti il conseguimento dei risultati indicati ai precedenti nn. 3), 4) e 5); la convenzione diverr&#224; inoltre inefficace con riferimento alla parte, attuale o futura, la cui partecipazione nella Banca divenga inferiore al 2% del capitale rappresentato da azioni aventi diritto di
        voto; qualora la convenzione perdesse efficacia tra tutte o alcuna delle parti, verr&#224; altres&#236; meno, contemporaneamente, l&#39;efficacia della convenzione di blocco dalle stesse parti siglata il 31 dicembre 1999 e prorogata al 6 dicembre 2002, in tutto o nei confronti della parte interessata dalla vicenda in questione; in caso di alienazione a terzi di tutte o parte delle azioni
        o dei diritti di opzione, la parte alienante sar&#224; impegnata a fare ogni sforzo affinch&#233; l&#39;acquirente, la cui partecipazione non sia inferiore al 2%, aderisca alla convenzione;
      </p>
      <p>
        10) ogni controversia concernente l&#39;efficacia, la validit&#224;, l&#39;esecuzione o l&#39;interpretazione della convenzione stessa sar&#224; devoluta ad un Collegio Arbitrale di cinque membri.
      </p>
    </blockquote>
    <p>
      La convenzione impegna le parti, oltre e prima che sul piano giuridico, anche sul piano dell&#39;onore.
    </p>
    <p>
      D&#39;altro canto, a mente del Sindacato di Blocco:
    </p>
    <blockquote>
      <p>
        1) le parti si sono impegnate a non partecipare ad altri patti ed accordi che comportino (con riguardo alle azioni della Banca sindacate e ai correlativi diritti di opzione) obblighi circa il trasferimento o l&#39;acquisto degli stessi;&#160;
      </p>
      <p>
        2) le parti si sono altres&#236; impegnate a non incrementare, n&#233; direttamente n&#233; indirettamente, le loro partecipazioni nel capitale della Banca, fermo restando che non saranno considerati in contrasto con il divieto i trasferimenti che dovessero intervenire tra le parti stesse, nonch&#233; gli acquisti di azioni e/o obbligazioni convertibili in azioni della Banca fatti in
        esercizio del diritto di opzione;
      </p>
      <p>
        3) le parti hanno inoltre assunto l&#39;impegno di non trasferire, neppure parzialmente, le azioni sindacate;&#160;
      </p>
      <p>
        4) la parte che, in caso di aumento del capitale, intendesse trasferire, in tutto o in parte, i propri diritti di opzione, dovr&#224; comunicarlo, mediante lettera raccomandata contenente tutte le informazioni necessarie, alle altre parti che avranno diritto di prelazione, <em>pro quota</em>, alle stesse condizioni e allo stesso prezzo, da esercitare entro trenta giorni;
      </p>
      <p>
        5) la parte che, in caso di aumento di capitale, intendesse trasferire tutti o parte dei propri diritti di opzione, dovr&#224; altres&#236; ottenere dalle altre parti, in caso di mancato esercizio da parte di queste del diritto di prelazione, il gradimento dell&#39;acquirente proposto; il diritto di gradimento dovr&#224; essere esercitato con le modalit&#224; e nei termini previsti per
        l&#39;esercizio del diritto di prelazione; esso non sar&#224; tuttavia necessario qualora il trasferimento avvenisse a favore di un soggetto rientrante nelle categorie previste dall&#39;art. 8, lett. <em>a</em>, della &quot;direttiva&quot; del Ministero del Tesoro del 18 novembre 1994 (cd. &quot;direttiva Dini&quot;);
      </p>
      <p>
        6) la convenzione &#232; aperta all&#39;adesione di terzi azionisti della Banca che offrano le opportune garanzie e riscuotano il gradimento delle parti;
      </p>
      <p>
        7) ogni controversia concernente l&#39;efficacia, la validit&#224;, l&#39;esecuzione o l&#39;interpretazione della convenzione stessa sar&#224; devoluta ad un Collegio Arbitrale di cinque membri;
      </p>
      <p>
        8) la convenzione diverr&#224; inefficace con riferimento alla parte, attuale o futura, la cui partecipazione nella Banca divenisse inferiore al 2% del capitale rappresentato da azioni aventi diritto di voto; essa diverr&#224; altres&#236; inefficace, in tutto o nei confronti della sola parte interessata, qualora cessasse di avere efficacia, nei confronti di tutte o di una delle parti, il
        Sindacato di Amministrazione contestualmente siglato.
      </p>
    </blockquote>
    <p>
      La convenzione impegna le parti, oltre e prima che sul piano giuridico, anche sul piano dell&#39;onore.&#160;
    </p>
    <p>
      20 Dicembre 2000
    </p>
    <p>
      <b>[BC.1.00.1]</b>
    </p>
    <hr />
    <p align="center">
      &#160; <b>BANCA DI ROMA S.P.A</b>.<br />
      <b>(ora CAPITALIA S.P.A.</b><b>)</b>
    </p>
    <p>
      Si rende noto che in data 11 dicembre 2000 la Fondazione Cassa di Risparmio di Roma (gi&#224; Ente Cassa di Risparmio di Roma), la Toro Assicurazioni S.p.A. e la ABN AMRO Bank (Luxembourg) S.A. hanno prorogato senza variazioni la durata del Sindacato di Blocco e del Sindacato di Amministrazione (aventi ad oggetto azioni Banca di Roma) gi&#224; stipulati in data 31 dicembre 1999, pubblicati
      per estratto sul &quot;Il Sole-24 Ore&quot; dell&#39;8 gennaio 2000 e depositati presso il Registro delle imprese di Roma l&#39;11 gennaio 2000.
    </p>
    <p>
      La nuova scadenza del Patto &#232; fissata al 6 dicembre 2002.
    </p>
    <p align="left">
      <strong>In sede di proroga le Parti hanno tuttavia adeguato l&#39;indicazione delle azioni da ciascuna conferite all&#39;avvenuta conversione, da parte della Toro Assicurazioni S.p.A., delle obbligazioni Mediobanca International Limited, gi&#224; conferite ai Patti.</strong>
    </p>
    <p align="left">
      <strong>Di conseguenza, le n. 472.219.466=</strong>azioni conferite (pari oggi, tenuto conto <strong>della conversione del capitale sociale della Banca di Roma in EURO e del conseguente raggruppamento delle azioni, nonch&#233;</strong>dei <strong>tre</strong>recenti aumenti gratuiti del capitale della Banca, al 34, <strong>36</strong>% circa del capitale stesso), sono cos&#236; ripartite:
    </p>
    <ul>
      <li>
        <p align="left">
          Fondazione Cassa di Risparmio di Roma apporta n. <strong>240.750.754=</strong>azioni ordinarie con diritto di voto, pari al 17, <strong>52</strong>% del capitale della Banca;<br />
        </p>
      </li>
      <li>
        <p align="left">
          Toro Assicurazioni S.p.A. apporta n. <strong>114.335.137=</strong>azioni ordinarie con diritto di voto, corrispondenti oggi all&#39;8,3 <strong>2</strong>% del capitale della Banca, e pari alla somma delle <strong>(*)</strong>azioni originariamente sindacate con quelle rivenienti dalla conversione di cui sopra;<br />
        </p>
      </li>
      <li>
        <p align="left">
          ABN AMRO Bank (Luxembourg) S.A. apporta n. <strong>117.133.575=</strong>azioni ordinarie con diritto di voto, pari all&#39;8,5 <strong>2</strong>% circa del capitale della Banca.
        </p>
      </li>
    </ul>
    <p>
      Le Parti hanno altres&#236; previsto che, in conformit&#224; al codice di autodisciplina delle societ&#224; quotate, almeno uno degli amministratori designati da ciascuna delle Parti ai sensi del Sindacato di Amministrazione risponda ai requisiti di indipendenza stabiliti dal codice stesso.
    </p>
    <p>
      <strong>(*)</strong>Il numero non &#232; ora pi&#249; significativo in quanto si riferisce al capitale sociale della Banca prima della ridenominazione in EURO e conseguente raggruppamento.
    </p>
    <p>
      8 Gennaio 2002
    </p>
    <p>
      <b>[BC.1.02.1]</b>
    </p>
  </body>
</html>

