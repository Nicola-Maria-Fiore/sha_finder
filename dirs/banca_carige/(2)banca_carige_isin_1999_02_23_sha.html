/b>
</p>
<hr/>
<p>
      La BANCA CARIGE S.p.A. - Cassa di Risparmio di Genova e Imperia ("BANCA CARIGE"), il Centre National des Caisses d'Epargne et de Prévoyance ("CENCEP") e la Caisse des dépots et consignations ("CDC") hanno concordato quanto segue:
    </p>
<ul>
<li>
        CENCEP e CDC, quest'ultima direttamente o attraverso la propria controllata SODEVE S.A., sottoscriveranno, rispettivamente n. 11.234.489 e n. 7.489.659 azioni di nuova emissione della BANCA CARIGE, pari al 6% ed al 4% del capitale dopo l'aumento; la sottoscrizione delle azioni, emesse al prezzo di L. 16.000 di cui L. 10.000 quale valore nominale e L. 6.000 quale sovrapprezzo,
        avverrà entro il 31.12.1999 a condizione di avere ottenuto la necessaria autorizzazione da parte della Banca d'Italia.
      </li>
<li>
        BANCA CARIGE ha proposto alla controllante Fondazione Cassa di Risparmio di Genova e Imperia (FONDAZIONE C.R. GENOVA E IMPERIA) l'opportunità di stipulare con CENCEP e con CDC un patto parasociale triennale, in forza del quale:
      </li>
<li style="LIST-STYLE-TYPE: none">
<ul>
<li>
            saranno modificati gli artt. 5 e 18 dello Statuto di BANCA CARIGE, per permettere a CENCEP e CDC (o SODEVE S.A.) l'esercizio del diritto di voto corrispondente alla partecipazione detenuta e la designazione all'interno del Consiglio di Amministrazione di un amministratore ciascuno, uno dei quali potrà essere, eventualmente, nominato membro del Comitato Esecutivo.
          </li>
<li>
            è prevista una clausola di prelazione reciproca, limitata e proporzionale alla partecipazione complessivamente detenuta da CENCEP e CDC (o dalla controllata), che non riguarderà le vendite infragruppo. Sono previsti vincoli alla FONDAZIONE C.R. GENOVA E IMPERIA per la cessione di quote di azioni superiore al 3% del capitale sociale di BANCA CARIGE e in ipotesi di riduzione
            della sua partecipazione al di sotto del 51%. CENCEP e CDC (o la controllata) non potranno autonomamente cedere le loro partecipazioni rispettivamente oltre il 10% delle azioni possedute per due anni e oltre il 25% delle azioni possedute per 3 anni.
          </li>
<li>
            BANCA CARIGE si asterrà, per quanto di propria competenza, dal porre in essere, per la durata dell'accordo parasociale, direttamente o indirettamente, qualsiasi operazione che determini l'ingresso nella propria compagine sociale di società bancarie, finanziarie, assicurative francesi o soggette al controllo di società francesi con interessi incompatibili o
            concorrenziali con le finalità dell'accordo parasociale e/o con gli interessi delle altre parti.
          </li>
<li>
            CENCEP aderisce al principio di consentire la partecipazione della BANCA CARIGE o di altre ex Casse di Risparmio italiane al capitale ed agli organi deliberanti della futura Caisse Nationale des Caisses d'Epargne et de Prévoyance.
          </li>
</ul>
</li>
<li>
        Le parti concorderanno e svilupperanno accordi commerciali e di cooperazione.
      </li>
<li>
        E' stata prevista una clausola arbitrale per la risoluzione di eventuali controversie e l'applicazione della legge italiana. La risoluzione di eventuale controversia relativa all'accordo sarà devoluta ad un Collegio Arbitrale, che deciderà sulla base del diritto italiano.
      </li>
<li>
        BANCA CARIGE si impegna, per il periodo intercorrente tra la data di sottoscrizione dei patti e quella di sottoscrizione delle azioni, a non proporre all'Assemblea operazioni di distribuzione straordinaria di dividendi o di riserve disponibili, nonché ulteriori aumenti del capitale, rispetto a quelli oggetto della delega conferita al Consiglio di Amministrazione
        dall'Assemblea straordinaria del 26.4.97, quelli consequenziali a eventuali operazioni di aggregazione con altre Banche e quelli eventualmente concordati con CENCEP e CDC.
      </li>
<li>
        Il patto oggetto del presente annuncio è stato firmato in data 18.2.1999 e depositato presso il Registro delle Imprese di Genova in data 22.2.1999.
      </li>
</ul>
<p>
<b>PATTO SCADUTO IN DATA 14.06.2002</b>
</p>
<p>
      23 febbraio 1999
    </p>
<p>
<b>[BB.4.99.1]