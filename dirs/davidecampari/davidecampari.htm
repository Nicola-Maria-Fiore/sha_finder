<html>
  <head>
    <title>
      DAVIDE CAMPARI - MILANO - Estratto del patto parasociale
    </title>
    <meta name="subjectList" content="stp" />
    <meta name="linkid" content="147285" />
    <meta name="Description" content="DAVIDE CAMPARI - MILANO - Estratto del patto parasociale" />
    <meta name="ss_family" content="stpatti" />
    <meta name="societa" content="DAVIDE CAMPARI - MILANO" />
    <meta name="ss_table" content="stpatti" />
    <meta name="date" content="2004-04-30" />
    <meta name="tipo" content="stpatti" />
    <meta name="codconsob" content="141368" />
  </head>
  <body>
    <b>Estratto dei patti parasociali comunicati alla Consob ai sensi dell&#39;art. 122 del d.lgs. 24.2.1998, n. 58</b>
    <p align="center">
      <b>DAVIDE CAMPARI &#8211; MILANO S.p.A.&#160;</b>
    </p>
    <p align="left">
      Annuncio ai sensi dell&#8217;articolo 122 del Decreto Legislativo n. 58 del 24 febbraio 1998 e degli articoli 129 e seguenti del Regolamento Consob n. 11971/99
    </p>
    <p align="left">
      Si rende noto che in data 6 febbraio 2002 Alicros S.r.l ha assunto, nei confronti del dottor Carlo Pasquale Campanini Bonomi, l&#8217;impegno a fare quanto in suo potere per procurarne la nomina alla carica di Consigliere di Amministrazione della societ&#224; Davide Campari-Milano S.p.A. come meglio appresso specificato.
    </p>
    <blockquote>
      <p align="left">
        1. Societ&#224; le cui azioni sono oggetto di patto. Il patto ha a oggetto azioni della societ&#224; Davide Campari-Milano S.p.A. (&quot;DCM&quot;), con sede in Via Filippo Turati 27, 20121 Milano, capitale sociale Euro 29.040.000,00, diviso in 29.040.000 azioni ordinarie con valore nominale pari a Euro 1,00 ciascuna (le &quot;Azioni&quot;), iscritta al Registro delle Imprese di Milano al
        n. 217528 e al Repertorio Economico Amministrativo della CCIAA di Milano al n. 1112227, Codice fiscale e Partita I.V.A. 06672120158 e codice numerico iscrizione Ufficio Italiano Cambi n. 5588. Le Azioni sono quotate al Mercato Telematico Azionario organizzato e gestito da Borsa Italiana S.p.A.&#160;
      </p>
      <p align="left">
        2. Parti Contraenti. Societ&#224; contraenti sono, da una parte, Alicros S.r.l. (&quot;Alicros&quot;), con sede legale in Via Bonaventura Cavalieri 4, 20121 Milano, capitale sociale Euro 20.000,00, iscritta al Registro delle Imprese di Milano al n. 236409 e al Repertorio Economico Amministrativo della CCIAA di Milano al n. 1165802, Codice fiscale e Partita I.V.A. 07504230157 e codice
        numerico iscrizione Ufficio Italiano Cambi n. 22046, titolare di n. 14.809.600 Azioni (corrispondenti al 50,99% ca. del capitale di DCM) e, dall&#8217;altra parte, il dottor Carlo Pasquale Campanini Bonomi, residente in 49, Upper Brook Street, London W1K 2BR, United Kingdom, e titolare di n. 0 (zero) Azioni.&#160;
      </p>
      <p align="left">
        3. Data di stipula. Il patto &#232; stato stipulato in data 6 febbraio 2002.&#160;
      </p>
      <p align="left">
        4. Oggetto. Il patto ha ad oggetto l&#8217;impegno di Alicros a fare quanto in suo potere affinch&#233;, nei modi e nei termini consentiti dalle leggi vigenti, il dottor Carlo Pasquale Campanini Bonomi venga nominato alla carica di Consigliere di Amministrazione di DCM (senza deleghe n&#233; incarichi operativi) con mandato fino alla data di scadenza del Consiglio di Amministrazione di
        DCM attualmente in carica.
      </p>
      <p align="left">
        5. Durata. Il patto si risolve automaticamente alla data di scadenza del Consiglio di Amministrazione di DCM attualmente in carica.
      </p>
      <p align="left">
        6. Diritti sulle Azioni ed effetti sull&#8217;assetto di controllo. Il patto non attribuisce diritti di acquisto e/o sottoscrizione di Azioni. Esso non ha, inoltre, alcun effetto sull&#8217;assetto di controllo di DCM, dal momento che il Consiglio di Amministrazione di DCM &#232; costituito, a termini di Statuto, da un minimo di 11 a un massimo di 19 Consiglieri di Amministrazione e
        delibera a maggioranza assoluta.
      </p>
      <p align="left">
        7. Tipo di patto fra quelli previsti dall&#8217;articolo 122 del Decreto Legislativo n. 58 del 24 febbraio 1998. Il patto, nei limiti di quanto previsto dal precedente punto 4, ha ad oggetto l&#8217;esercizio del diritto di voto.
      </p>
      <p align="left">
        8. Organi. Il patto non prevede la costituzione di alcun organo.
      </p>
      <p align="left">
        9. Diritto applicabile e clausola arbitrale. Il patto &#232; retto dalla legge italiana e le eventuali controversie sono devolute ad un collegio arbitrale rituale e di diritto.
      </p>
      <p align="left">
        10. Ufficio del Registro delle Imprese. Nei termini di legge, il patto sar&#224; depositato presso il Registro delle Imprese di Milano.
      </p>
    </blockquote>
    <p align="left">
      Milano, 7 febbraio 2002
    </p>
    <p align="left">
      <b>[DG.1.02.1]</b>
    </p>
    <p align="left">
      <b>PATTO SCADUTO CON PUBBLICAZIONE AVVENUTA IL 30 APRILE 2004</b>
    </p>
  </body>
</html>

