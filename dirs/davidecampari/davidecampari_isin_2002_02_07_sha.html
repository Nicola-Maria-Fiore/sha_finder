<html>
<head>
<title>
      DAVIDE CAMPARI - MILANO - Estratto del patto parasociale
    </title>
<meta content="stp" name="subjectList"/>
<meta content="147285" name="linkid"/>
<meta content="DAVIDE CAMPARI - MILANO - Estratto del patto parasociale" name="Description"/>
<meta content="stpatti" name="ss_family"/>
<meta content="DAVIDE CAMPARI - MILANO" name="societa"/>
<meta content="stpatti" name="ss_table"/>
<meta content="2004-04-30" name="date"/>
<meta content="stpatti" name="tipo"/>
<meta content="141368" name="codconsob"/>
</head>
<body>
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
<p align="center">
<b>DAVIDE CAMPARI – MILANO S.p.A. </b>
</p>
<p align="left">
      Annuncio ai sensi dell’articolo 122 del Decreto Legislativo n. 58 del 24 febbraio 1998 e degli articoli 129 e seguenti del Regolamento Consob n. 11971/99
    </p>
<p align="left">
      Si rende noto che in data 6 febbraio 2002 Alicros S.r.l ha assunto, nei confronti del dottor Carlo Pasquale Campanini Bonomi, l’impegno a fare quanto in suo potere per procurarne la nomina alla carica di Consigliere di Amministrazione della società Davide Campari-Milano S.p.A. come meglio appresso specificato.
    </p>
<blockquote>
<p align="left">
        1. Società le cui azioni sono oggetto di patto. Il patto ha a oggetto azioni della società Davide Campari-Milano S.p.A. ("DCM"), con sede in Via Filippo Turati 27, 20121 Milano, capitale sociale Euro 29.040.000,00, diviso in 29.040.000 azioni ordinarie con valore nominale pari a Euro 1,00 ciascuna (le "Azioni"), iscritta al Registro delle Imprese di Milano al
        n. 217528 e al Repertorio Economico Amministrativo della CCIAA di Milano al n. 1112227, Codice fiscale e Partita I.V.A. 06672120158 e codice numerico iscrizione Ufficio Italiano Cambi n. 5588. Le Azioni sono quotate al Mercato Telematico Azionario organizzato e gestito da Borsa Italiana S.p.A. 
      </p>
<p align="left">
        2. Parti Contraenti. Società contraenti sono, da una parte, Alicros S.r.l. ("Alicros"), con sede legale in Via Bonaventura Cavalieri 4, 20121 Milano, capitale sociale Euro 20.000,00, iscritta al Registro delle Imprese di Milano al n. 236409 e al Repertorio Economico Amministrativo della CCIAA di Milano al n. 1165802, Codice fiscale e Partita I.V.A. 07504230157 e codice
        numerico iscrizione Ufficio Italiano Cambi n. 22046, titolare di n. 14.809.600 Azioni (corrispondenti al 50,99% ca. del capitale di DCM) e, dall’altra parte, il dottor Carlo Pasquale Campanini Bonomi, residente in 49, Upper Brook Street, London W1K 2BR, United Kingdom, e titolare di n. 0 (zero) Azioni. 
      </p>
<p align="left">
        3. Data di stipula. Il patto è stato stipulato in data 6 febbraio 2002. 
      </p>
<p align="left">
        4. Oggetto. Il patto ha ad oggetto l’impegno di Alicros a fare quanto in suo potere affinché, nei modi e nei termini consentiti dalle leggi vigenti, il dottor Carlo Pasquale Campanini Bonomi venga nominato alla carica di Consigliere di Amministrazione di DCM (senza deleghe né incarichi operativi) con mandato fino alla data di scadenza del Consiglio di Amministrazione di
        DCM attualmente in carica.
      </p>
<p align="left">
        5. Durata. Il patto si risolve automaticamente alla data di scadenza del Consiglio di Amministrazione di DCM attualmente in carica.
      </p>
<p align="left">
        6. Diritti sulle Azioni ed effetti sull’assetto di controllo. Il patto non attribuisce diritti di acquisto e/o sottoscrizione di Azioni. Esso non ha, inoltre, alcun effetto sull’assetto di controllo di DCM, dal momento che il Consiglio di Amministrazione di DCM è costituito, a termini di Statuto, da un minimo di 11 a un massimo di 19 Consiglieri di Amministrazione e
        delibera a maggioranza assoluta.
      </p>
<p align="left">
        7. Tipo di patto fra quelli previsti dall’articolo 122 del Decreto Legislativo n. 58 del 24 febbraio 1998. Il patto, nei limiti di quanto previsto dal precedente punto 4, ha ad oggetto l’esercizio del diritto di voto.
      </p>
<p align="left">
        8. Organi. Il patto non prevede la costituzione di alcun organo.
      </p>
<p align="left">
        9. Diritto applicabile e clausola arbitrale. Il patto è retto dalla legge italiana e le eventuali controversie sono devolute ad un collegio arbitrale rituale e di diritto.
      </p>
<p align="left">
        10. Ufficio del Registro delle Imprese. Nei termini di legge, il patto sarà depositato presso il Registro delle Imprese di Milano.
      </p>
</blockquote>
<p align="left">
      Milano, 7 febbraio 2002
    </p>
<p align="left">
<b>[DG.1.02.1]