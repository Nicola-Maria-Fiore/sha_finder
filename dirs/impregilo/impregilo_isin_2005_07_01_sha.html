/b>
</p>
<p>
<strong>*** PATTO SCIOLTO IN DATA 2 NOVEMBRE 2006 CON PUBBLICAZIONE EFFETTUATA IN DATA 10 NOVEMBRE 2006</strong>
</p>
<hr/>
<p align="center">
<b>IMPREGILO S.P.A.</b>
</p>
<p>
<b><u>1. Premesse</u></b>
</p>
<p>
      Ai sensi dell'art.122 del Testo Unico e degli artt.127 e ss.del Regolamento Consob,si rende noto quanto segue: 
    </p>
<p>
<b>(i)</b> in data 14 aprile 2005,si è perfezionato tra Gemina S.p.A.(società per azioni con sede in Milano,Via Turati n.16/18,di seguito <b>"Gemina "</b>) e IGLI S.p.A.(società per azioni con sede in Milano,Via Camperio n.9,di seguito <b>"IGLI"</b>)un accordo rilevante ai sensi dell'art.122 del Testo Unico (la <b>"Scrittura Privata"</b>),
      avente ad oggetto azioni ordinarie di Impregilo S.p.A.(società per azioni con sede in Sesto San Giovanni (MI),Viale Italia n.1,di seguito <b>"Impregilo"</b>) emittente azioni quotate al Mercato Telematico Azionario organizzato e gestito da Borsa Italiana S.p.A.;la Scrittura Privata è stata successivamente modificata da Gemina ed IGLI in data 4,6,11 e 16 maggio
      2005,nonché in data 7 e 10 giugno 2005,come reso noto al mercato mediante comunicati stampa diffusi da Gemina a norma dell'art.114 del Testo Unico;
    </p>
<p>
<b>(ii)</b> la Scrittura Privata prevede, inter alia, le modalità di ingresso di IGLI nel capitale sociale di Impregilo nonché, i termini e condizioni relativi alla concessione da parte di Gemina ad IGLI di un'opzione di acquisto su tutte (e non meno di tutte) le azioni detenute da Gemina in Impregilo a seguito dell'Aumento di Capitale, come definito alla successiva
      premessa (vi)(l '<b>"Opzione di Acquisto"</b>);
    </p>
<p>
<b>(iii)</b> ai sensi della Scrittura Privata,Gemina ed IGLI si sono impegnate a sottoscrivere – contestualmente e quale presupposto essenziale dell'esecuzione degli impegni assunti in relazione all'Aumento di Capitale di Impregilo, il primo giorno dell'offerta in opzione agli aventi diritto delle nuove azioni ordinarie Impregilo rivenienti da detto aumento – un
      patto parasociale rilevante ai sensi dell'art.122 del Testo Unico e destinato a regolare, tra l 'altro,l a corporate governance di Impregilo ad esito dell'Aumento di Capitale, nonché il regime di circolazione delle azioni che le stesse deterranno in Impregilo (il <b>"Patto Impregilo"</b>);
    </p>
<p>
<b>(iv)</b> in data 22 aprile 2005,è stato pubblicato sul quotidiano "Il Corriere della Sera", ai sensi dell'art.122 del Testo Unico e dell'art. 129 del Regolamento Consob, l'estratto della Scrittura Privata, contenente anche la sintesi delle pattuizioni parasociali di cui al Patto Impregilo;
    </p>
<p>
<b>(v)</b> in data 20 maggio 2005, l'assemblea straordinaria di Impregilo ha deliberato tra l'altro: (a) un'operazione di raggruppamento delle azioni ordinarie e di risparmio Impregilo esistenti; per effetto di detta operazione, alla data del presente estratto il capitale sociale di Impregilo è pari a Euro 384.039.552,00, rappresentato da complessive n.73.853.760 azioni, di
      cui n.1.615.491 azioni di risparmio e n. 72.238.269 azioni ordinarie; (b) un aumento di capitale a pagamento, in via scindibile, per un importo (comprensivo di sovrapprezzo) di Euro 650.000.000,00, mediante emissione di nuove azioni ordinarie Impregilo da offrirsi in opzione agli aventi diritto;
    </p>
<p>
<b>(vi)</b> in data 7 giugno 2005, il Consiglio di Amministrazione di Impregilo, in forza dei poteri attribuiti dall'assemblea straordinaria della Società del 20 maggio 2005 e in conformità ai criteri dalla stessa determinati, ha fissato in Euro 2,00 (di cui Euro 1,00 a titolo di sovrapprezzo) il prezzo di emissione delle nuove azioni ordinarie Impregilo rivenienti
      dall'aumento di capitale di cui al precedente punto 1(v) (b) e, per l'effetto, in Euro 649.913.088,00 l'importo massimo di detto aumento e in n.324.956.544 le azioni ordinarie Impregilo di nuova emissione da offrirsi in opzione agli aventi diritto (l'<b>"Aumento di Capitale"</b>);
    </p>
<p>
<b>(vii)</b> in data 13 giugno 2005,in osservanza degli impegni assunti con la Scrittura Privata, le Parti hanno sottoscritto il Patto Impregilo;
    </p>
<p>
<b>(viii)</b> in data 23 giugno 2005, è stato pubblicato per estratto sul quotidiano "Il Corriere della Sera", ai sensi dell'art.122 del Testo Unico e dell'art.129 del Regolamento Consob, l'estratto del Patto Impregilo;
    </p>
<p>
<b>(ix)</b> il periodo dell'offerta in opzione delle nuove azioni Impregilo rivenienti dall'Aumento di Capitale ha avuto inizio in data 13 giugno 2005 e si conclude il 1° luglio 2005. Durante il periodo dell'offerta in opzione, IGLI ha sottoscritto un numero di azioni Impregilo rivenienti dall'Aumento di Capitale che rappresentano una percentuale pari al 12,54% del
      capitale sociale di Impregilo post Aumento di Capitale (assumendo l'integrale sottoscrizione dello stesso in sede di offerta in opzione);
    </p>
<p>
<b>(x)</b> qualora il capitale sociale di Impregilo non fosse stato interamente sottoscritto in sede di offerta in opzione di cui al precedente punto 1 (ix), a seguito di offerta in borsa dei titoli rimasti inoptati a norma dell'art.2441, comma 3, cod.civ., e tenuto conto degli impegni assunti in virtù della Scrittura Privata, la partecipazione di IGLI nel capitale sociale di
      Impregilo potrebbe raggiungere una quota del 15,38%dello stesso;
    </p>
<p>
<b>(xi)</b> in data 24 giugno 2005 è stato sottoscritto tra i soci di IGLI, Argo Finanziaria S.p.A., con sede in Tortona, Corso Romita n.10 ("<b>Argo Finanziaria</b>"), Autostrade per l'Italia S.p.A., con sede in Roma, Via A. Bergamini n. 50 (<b>"Autostrade"</b>), TeSir S.r.l., con sede in Milano, Via Camperio n. 9 (<b>"TeSir"</b>) ed Efibanca S.p.A.,
      con sede in Roma, Via Boncompagni n.71 (<b>"Efibanca"</b>) (Argo Finanziaria, Autostrade, TeSir ed Efibanca ciascuna, una <b>"Parte"</b> e, congiuntamente, le <b>"Parti"</b>), un accordo parasociale rilevante ai sensi dell'art.122 del Testo Unico (il <b>"Patto IGLI"</b>) volto a disciplinare, tra l'altro, i rapporti delle Parti in qualità
      di soci, in via diretta, di IGLI ed, in via indiretta, di Impregilo;
    </p>
<p>
<b>(xii)</b> Le Parti detengono complessivamente il 100% del capitale sociale di IGLI nelle proporzioni indicate al successivo punto 3.
    </p>
<p>
<b><u>2. Tipo di accordo</u></b>
</p>
<p>
      Le pattuizioni parasociali contenute nel Patto IGLI sono riconducibili ad un patto di consultazione e ad un patto di sindacato di voto, nonché ad obblighi di acquisto e di vendita rilevanti a norma dell'art. 122 del Testo Unico.
    </p>
<p>
<b><u>3. Soggetti aderenti e strumenti finanziari oggetto del Patto IGLI</u></b>
</p>
<p>
      Il Patto IGLI aggrega,alla data del presente estratto, tutte le n. 24.120.000 azioni ordinarie costituenti il capitale sociale di IGLI, che sono detenute da Argo Finanziaria, Autostrade, TeSir ed Efibanca, nelle seguenti proporzioni:
    </p>
<table border="1" cellpadding="0" cellspacing="0" width="100%">
<tbody>
<tr>
<td width="33%">
<b>Socio</b>
</td>
<td width="33%">
<b>N. Azioni</b>
</td>
<td width="34%">
<b>% di Capitale</b>
</td>
</tr>
<tr>
<td width="33%">
            Argo Finanziaria
          </td>
<td width="33%">
            7.236.000
          </td>
<td width="34%">
            30%
          </td>
</tr>
<tr>
<td width="33%">
            TeSir
          </td>
<td width="33%">
            7.236.000
          </td>
<td width="34%">
            30%
          </td>
</tr>
<tr>
<td width="33%">
            Autostrade
          </td>
<td width="33%">
            4.824.000
          </td>
<td width="34%">
            20%
          </td>
</tr>
<tr>
<td width="33%">
            Efibanca
          </td>
<td width="33%">
            4.824.000
          </td>
<td width="34%">
            20%
          </td>
</tr>
<tr>
<td width="33%">
<b>Totale</b>
</td>
<td width="33%">
<b>24.120.000</b>
</td>
<td width="34%">
<b>100%</b>
</td>
</tr>
</tbody>
</table>
     <br/>
<br/>
<p>
<u>4.Contenuto del Patto IGLI</u>
</p>
<blockquote>
<p>
        4.1 Patto di preventiva consultazione relativo ad IGLI ed Impregilo
      </p>
</blockquote>
<p>
      Il Patto IGLI prevede un obbligo di preventiva consultazione a carico delle Parti (qualora ne venga fatta richiesta anche da una sola di esse) sugli argomenti sottoposti all'esame di ciascuna assemblea di IGLI e di Impregilo (fermo restando l'impegno delle Parti di cui al successivo punto 4.2(b)), nonché di ciascuna adunanza del Consiglio di Amministrazione di IGLI.
    </p>
<blockquote>
<b></b>
<p>
<b>4.2 Patto di sindacato di voto relativo ad IGLI</b>
</p>
</blockquote>
<p>
      Con riferimento ad IGLI, il Patto IGLI prevede:
    </p>
<p>
<b>(<u>a)</u></b> <u>relativamente alla composizione degli organi sociali di IGLI:</u>
</p>
<p>
<b>(i)</b> che il Consiglio di Amministrazione sia composto da 8 consiglieri, e che ciascuna Parte possa designare 2 consiglieri; che il Presidente sia nominato su designazione di Argo Finanziaria subordinatamente al gradimento di almeno due delle altre tre Parti;<br/>
<b>(ii)</b>che il Collegio Sindacale sia composto da 3 sindaci effettivi e 2 sindaci supplenti nominati come segue: il Presidente designato da TeSir; 1 sindaco effettivo e 1 sindaco supplente designati da Autostrade; 1 sindaco effettivo e 1 sindaco supplente designati da Efibanca;<br/>
<b>(b)</b> <u>relativamente alle modalità di esercizio del diritto di voto da parte del Consiglio di Amministrazione di IGLI</u>:<br/>
<b>1.</b> l'obbligo di preventiva riunione del Consiglio di Amministrazione di IGLI rispetto alla data fissata per ogni assemblea di Impregilo (anche tenuto conto della previa consultazione di cui al precedente punto 4.1), affinché vengano assunte:<br/>
<b>(i)</b> con il voto favorevole di 6 amministratori su 8, le delibere aventi ad oggetto l'esercizio del diritto di voto nelle assemblee, sia ordinarie sia straordinarie, di Impregilo, fatto salvo quanto previsto al successivo punto (b)1.(ii), e fermo restando quanto previsto ai successivi punti 4.3(a)(i),4.3(a)(ii)e 4.3(a)(v);<br/>
<b>(ii)</b> all'unanimità dei voti dei componenti del Consiglio di Amministrazione, le delibere aventi ad oggetto l'esercizio del diritto di voto nelle assemblee straordinarie di Impregilo concernenti aumenti di capitale, fusioni e scissioni ovvero modifiche dell'oggetto sociale che comportino un cambiamento significativo dell'attività della società.<br/>
      Il Patto IGLI prevede che qualora le decisioni di cui ai precedenti punti 4.2(b)1.(i)e 4.2(b)1.(ii) non possano essere assunte con i quorum ivi rispettivamente specificati,ciascuna Parte si impegna a fare quanto in proprio potere affinché la delibera in questione non venga adottata nell'assemblea di Impregilo;<br/>
<b>2.</b> l'impegno delle Parti a far sì che vengano assunte all'unanimità dei voti dei componenti del Consiglio di Amministrazione di IGLI le delibere aventi ad oggetto:<br/>
<b>(i)</b> qualsiasi atto dispositivo di azioni Impregilo di proprietà di IGLI;<br/>
<b>(ii)</b> l'acquisto, a qualsiasi titolo, di azioni Impregilo da parte di IGLI (fermo restando quanto previsto in merito ad ipotesi di offerta pubblica di acquisto sul capitale sociale di Impregilo di cui al successivo punto 4.6); e<br/>
<b>(iii)</b> l'esercizio da parte di IGLI dell'Opzione di Acquisto (come definita alla premessa (ii)), fermo restando quanto previsto al successivo punto 4.4.
    </p>
<blockquote>
<b></b>
<p>
<b>4.3 Patto di sindacato di voto relativo ad Impregilo</b>
</p>
</blockquote>
<p>
      Con riferimento ad Impregilo, il Patto IGLI prevede:<br/>
<b>(a)</b> <u>relativamente alla composizione degli organi sociali di Impregilo</u>:<br/>
<b>(i)</b> l'impegno delle Parti a far sì che i 6 componenti del Consiglio di Amministrazione di Impregilo di nomina di IGLI (ivi incluso l'amministratore delegato) ai sensi del Patto Impregilo, siano designati dal Consiglio di Amministrazione di IGLI come segue: 2 amministratori,su indicazione di TeSir; 2 amministratori, su indicazione di Argo Finanziaria; 1 amministratore su
      indicazione di Autostrade; e l'amministratore delegato,su indicazione di TeSir con gradimento delle altre Parti;<br/>
<b>(ii)</b> l'impegno delle Parti a far sì che i 2 consiglieri indipendenti del Consiglio di Amministrazione di Impregilo di nomina di IGLI ai sensi del Patto Impregilo, siano designati dal Consiglio di Amministrazione di IGLI come segue: 1 consigliere indipendente su indicazione di Efibanca; e 1 consigliere indipendente su indicazione congiunta delle Parti, fermo restando che in
      caso di disaccordo, verrà designato per sorteggio tra i candidati presentati da ciascuna Parte;<br/>
<b>(iii)</b> l'impegno delle Parti a far sì che i membri del Consiglio di Amministrazione di Impregilo designati da IGLI in conformità a quanto previsto nel Patto IGLI si adoperino a che i 2 componenti del Comitato Esecutivo di Impregilo di nomina di IGLI (oltre all'amministratore delegato membro di diritto del Comitato Esecutivo) ai sensi del Patto Impregilo siano
      nominati come segue: 1 componente su indicazione di Argo Finanziaria e 1 componente su indicazione di TeSir;<br/>
<b>(iv)</b> l'impegno delle Parti a far sì che i membri del Consiglio di Amministrazione di Impregilo designati da IGLI in conformità al Patto IGLI si adoperino a che, ove possibile, 2 dei 3 componenti del Comitato di Controllo Interno, siano il componente del Consiglio di Amministrazione indicato da Autostrade e l'amministratore indipendente indicato congiuntamente dalle
      Parti ai sensi di quanto previsto al precedente punto 4.3(a)(ii);<br/>
<b>(v)</b> l'impegno delle Parti a far sì che il sindaco effettivo ed il sindaco supplente del Collegio Sindacale di Impregilo di nomina di IGLI ai sensi del Patto Impregilo, siano designati dal Consiglio di Amministrazione di IGLI come segue: un sindaco effettivo e un sindaco supplente indicati congiuntamente da Efibanca e da  Autostrade, restando inteso che in caso di
      disaccordo tra le stesse, la designazione avverrà per sorteggio tra i candidati presentati da Efibanca ed Autostrade;<br/>
<b>(b)</b> <u>relativamente alle modalità di esercizio del diritto di voto da parte dei membri del Consiglio di Amministrazione di Impregilo</u>:<br/>
      l'impegno delle Parti a far sì che i componenti del Consiglio di Amministrazione di Impregilo da esse designati, ai sensi di quanto previsto ai precedenti punti 4.3(a)(i)e 4.3(a)(ii), procedano ad una preventiva reciproca consultazione – su richiesta anche di uno solo di tali amministratori – in tempo utile prima delle riunioni del Consiglio di Amministrazione e del
      Comitato Esecutivo di Impregilo, affinché tali amministratori votino alle riunioni del Consiglio di Amministrazione e del Comitato Esecutivo di Impregilo, in conformità alle decisioni assunte dai componenti del Consiglio di Amministrazione di Impregilo di designazione di IGLI in sede di preventiva consultazione con i seguenti quorum:<br/>
<b>(i)</b> con il voto favorevole di tanti componenti del Consiglio di Amministrazione di Impregilo che siano espressione di almeno 3 Parti su 4, ove si tratti di delibere del Consiglio di Amministrazione e del Comitato Esecutivo di Impregilo diverse da quelle di cui al successivo punto (ii);<br/>
<b>(ii)</b> con il voto favorevole di tanti componenti del Consiglio di Amministrazione di Impregilo che siano espressione di tutte le Parti, ove si tratti di delibere concernenti (x) acquisizioni e dismissioni di partecipazioni azionarie e/o di aziende per importi superiori ad Euro 25.000.000,00 per singola operazione; (y) operazioni con parti correlate così come individuate nel Patto
      Impregilo; e (z)proposte da sottoporre all'assemblea straordinaria di Impregilo relative ad aumenti di capitale, fusioni, scissioni e modifiche dell'oggetto sociale.
    </p>
<blockquote>
<b></b>
<p>
<b>4.4 Opzione di Acquisto su azioni Impregilo</b>
</p>
</blockquote>
<p>
      Con riferimento all'Opzione di Acquisto di cui alla premessa 1.(ii) del presente estratto, il Patto IGLI prevede che, qualora la stessa non sia esercitata da IGLI in conformità a quanto previsto al precedente punto 4.2(b)2.(iii), entro il 13 aprile 2008, a decorrere dal 14 aprile 2008 e sino alla scadenza del periodo di esercizio dell'Opzione di Acquisto ai sensi del Patto
      Impregilo, trovino applicazione le seguenti disposizioni:<br/>
<b>(a)</b> qualora una o più delle Parti richieda alle altre Parti (entro il termine perentorio del 15 maggio 2008) di procurare l'esercizio dell'Opzione di Acquisto da parte di IGLI, ciascuna Parte si impegna a fare tutto quanto in proprio potere affinché i componenti del Consiglio di Amministrazione di IGLI di propria designazione esprimano voto favorevole
      all'esercizio dell'Opzione di Acquisto e quest'ultima venga validamente esercitata prima della scadenza del relativo termine;<br/>
<b>(b)</b> la Parte o le Parti che abbiano inviato la richiesta di cui al precedente punto (a) unitamente a quelle che non abbiano espressamente dichiarato (entro il termine perentorio del 25 maggio 2008) di non essere interessate all'esercizio dell'Opzione di Acquisto (le "Parti Interessate"), si sono impegnate a trasferire a IGLI entro il 5 giugno 2008 un ammontare
      complessivo pari al prezzo di esercizio dell'Opzione di Acquisto come determinato ai sensi dell'Articolo 5 della Scrittura Privata, in misura proporzionale alla rispettiva partecipazione nel capitale sociale di IGLI senza tener conto, in tale calcolo, delle Parti che abbiano espressamente dichiarato (entro il suddetto termine perentorio del 25 maggio 2008) di non essere interessate
      all'esercizio dell'Opzione di Acquisto;<br/>
<b>(c)</b> le azioni Impregilo di proprietà di IGLI rivenienti dall'esercizio dell'Opzione di Acquisto saranno assegnate alle Parti Interessate in sede di liquidazione di IGLI in conformità a quanto previsto nel Patto IGLI in proporzione alla quota del prezzo di esercizio da ciascuna di tali Parti versata ad IGLI ai sensi del precedente punto 4.4(b).
    </p>
<blockquote>
<b></b>
<p>
<b>4.5 Sindacato di blocco sulle Azioni Impregilo</b>
</p>
</blockquote>
<p>
      Il Patto IGLI prevede l'impegno in capo a ciascuna delle Parti, anche promettendo il fatto delle proprie Consociate (come definite nel Patto IGLI), a non acquistare, nemmeno per interposta persona o tramite fiduciari, Azioni Impregilo (come definite nel Patto IGLI) per tutta la durata del Patto IGLI, fatta eccezione per l'eventuale acquisto da parte di Efibanca, quale membro del
      Consorzio, delle azioni di nuova emissione eventualmente rimaste inoptate ad esito dell'Aumento di Capitale, in conformità a quanto previsto dalla Scrittura Privata.
    </p>
<blockquote>
<b></b>
<p>
<b>4.6 Offerta pubblica di acquisto sul capitale sociale di Impregilo ed altre offerte</b>
</p>
</blockquote>
<p>
      Il Patto IGLI prevede che in ipotesi di offerta pubblica di acquisto sul capitale sociale di Impregilo (l'"OPA") durante la vigenza dello stesso, salvo decisione unanime dei componenti del Consiglio di Amministrazione di IGLI di aderire o di non aderire all'OPA, trovino applicazione le seguenti disposizioni:<br/>
<b>(a)</b> la Parte o le Parti che dissentono in merito all'adesione di IGLI all'OPA (ciascuna la <b>"Parte Dissenziente"</b>), hanno il diritto di acquistare tutte o parte delle azioni IGLI detenute dalla Parte o dalle Parti che intendano aderire all'OPA e che abbiano inviato alle altre Parti comunicazione scritta in tal senso entro e non oltre il 10° giorno
      antecedente la data di chiusura del periodo di adesione all'OPA (ciascuna la <b>"Parte Interessata"</b>), che sono pertanto obbligate a venderle (l'<b>"Opzione Call"</b>). In particolare:<br/>
<b>(i)</b> l'Opzione Call può essere esercitata entro e non oltre il quinto giorno antecedente la data di chiusura del periodo di adesione all'OPA,da ciascuna delle Parti Dissenzienti in proporzione alla rispettiva partecipazione in IGLI (con diritto di accrescimento - da dichiararsi nella Comunicazione di Esercizio (come definita nel Patto IGLI) - qualora una o più delle
      Parti Dissenzienti non intendesse esercitare l'Opzione Call), mediante invio della Comunicazione di Esercizio a ciascuna delle Parti Interessate (qualora ve ne sia più di una), con le medesime modalità e in proporzione alle azioni IGLI detenute da ciascuna delle Parti Interessate;<br/>
<b>(ii)</b> il prezzo di acquisto di ciascuna azione di IGLI oggetto dell'Opzione Call è calcolato valutando il 100% del capitale di IGLI applicando il metodo del patrimonio netto rettificato valorizzando le azioni Impregilo di proprietà di IGLI al prezzo d'OPA;<br/>
<b>(iii)</b> qualora l'OPA fosse condizionata, l'esecuzione della compravendita delle azioni IGLI ai sensi dell'Opzione Call sarà anch'essa sospensivamente condizionata all'effettivo verificarsi della condizione o delle condizioni di cui all'OPA. Qualora il mancato verificarsi della condizione all'OPA fosse dipeso dal mancato apporto all'OPA delle azioni
      Impregilo di proprietà di IGLI corrispondenti alle azioni IGLI oggetto dell'Opzione Call, si deve comunque dar corso alla suddetta  esecuzione, anche se non si è verificata la condizione all'OPA;<br/>
<b>(b)</b> qualora la Parte o le Parti Dissenzienti non intendessero esercitare in tutto o in parte l'Opzione Call, salvo il diritto di accrescimento di cui al precedente punto 4.6(a)(i), le Parti si sono impegnate a far sì che IGLI aderisca all'OPA tramite consegna di un numero di azioni Impregilo proporzionale al numero di azioni IGLI delle Parti Interessate con riferimento
      al quale non è stata esercitata l'Opzione Call ed i proventi derivanti da tale adesione all'OPA siano distribuiti alla Parte o alle Parti Interessate tramite riduzione di capitale, o scissione di IGLI o altro procedimento che permetta di conseguire il medesimo risultato. Conseguentemente, a seguito dell'esercizio dell'Opzione Call e di quanto previsto al presente punto
      4.6(b), la  Parte Interessata o le Parti Interessate hanno l'obbligo di uscire dalla compagine sociale di IGLI.
    </p>
<p>
      Le disposizioni di cui al presente punto 4.6 si applicano anche in ipotesi di offerta pubblica di scambio ovvero di acquisto e di scambio (fatto salvo per il prezzo di acquisto di ciascuna azione di IGLI, che sarà determinato nel rispetto dei criteri indicati specificamente nel Patto IGLI), nonché - con gli opportuni adeguamenti, se necessari – nelle ipotesi di offerte
      concorrenti e/o di rilanci delle offerte qui considerate.
    </p>
<p>
<b><u>5. Soggetto controllante ai sensi dell'art.93 del Testo Unico</u></b>
</p>
<p>
      Per effetto della sottoscrizione del Patto IGLI,nessun soggetto esercita il controllo su IGLI ai sensi dell'art.93 del Testo Unico.
    </p>
<p>
<b><u>6. Durata del Patto IGLI</u></b>
</p>
<p>
      Fatto salvo quanto di seguito indicato, il Patto IGLI rimane in vigore sino al 12 giugno 2008,data alla quale perde efficacia senza necessità di comunicazione alcuna tra le Parti.
    </p>
<p>
      Il Patto IGLI viene anticipatamente risolto nei casi previsti ai precedenti punti 4.6(a) e 4.6(b). La risoluzione produce effetto dalla data in cui la Parte o le Parti Interessate cessino di essere socie di IGLI.<br/>
      In tale caso, le Parti Dissenzienti si impegnano a rinegoziare in buona fede un nuovo patto parasociale che tenga conto delle diverse partecipazioni detenute da ciascuna di esse in IGLI.
    </p>
<p>
<b><u>7. Deposito del Patto Impregilo</u></b>
</p>
<p>
      Il Patto IGLI verrà depositato presso il Registro delle Imprese di Milano nei termini di legge.
    </p>
<p>
      1° luglio 2005
    </p>
<p>
<strong>[IF.5.05.1]