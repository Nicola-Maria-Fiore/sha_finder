/b>
</p>
<hr/>
<p align="center">
<b>IMPREGILO S.P.A.</b>
</p>
<p>
      La Banca Commerciale Italiana, la Banca di Roma, CARIPLO, CREDIOP, Credito Italiano (gli Istituti) stipularono in data 30 maggio 1994 con Fiatimpresit S.p.A., Fiat Engineering s.r.l., Lodigiani S.p.A., Edilnova S.p.A., Girola S.p.A. e FI.LI.G S.p.A. (gli obbligati) un accordo di covendita relativo a n. 70.461.150 azioni ordinarie Cogefar Impresit Costruzioni Generali S.p.A. (Cogefar)
      sottoscritte dagli Istituti in quote paritetiche (n. 14.092.230 Azioni cadauno) in data 15/04/94 nell'ambito di un aumento di capitale di Cogefar deliberato in data 07/02/94.
    </p>
<p>
      Tale accordo prevedeva che ove ciascuno degli obbligati intendesse cedere fuori Borsa la totalità o parte delle azioni Cogefar che fossero risultate di sua proprietà dopo la fusione in Cogefar di Impresit-Girola-Lodigiani-Impregilo S.p.A. (la società risultante dalla fusione assunse la denominazione sociale di Impregilo S.p.A.), ciascun Istituto avrebbe avuto il diritto di
      vendere agli stessi termini e alle stesse condizioni, al medesimo acquirente azioni di sua proprietà nella misura di 1 azione ogni 20 azioni oggetto di cessione di proprietà degli obbligati.
    </p>
<p>
      L'accordo aveva validità di tre anni a partire dal 31/12/1994 e si intendeva tacitamente rinnovato di anno in anno, salvo disdetta da comunicarsi con preavviso di tre mesi.
    </p>
<p>
      IntesaBci S.p.A. (che ha incorporato Banca Commerciale Italiana S.p.A. con decorrenza dal 1° maggio 2001) e Banca di Roma S.p.A. (di seguito, gli "Istituti"), in relazione agli accordi di covendita stipulati in data 30 maggio 1994 con gli azionisti di Cogefar Impresit Costruzioni Generali S.p.A. (ora Impregilo S.p.A.), rendono noto che:
    </p>
<blockquote>
<p>
        • il patto stipulato con Fiat Impresit S.p.A. e Fiat Engineering S.p.A. (ora Sicind S.p.A.) non ha ulteriori effetti giuridici, avendo la Sicind S.p.A. ceduto in data 15 maggio 2001 la totalità della sua residua partecipazione nel capitale sociale di Impregilo S.p.A. a Gemina S.p.A. ed avendo gli "Istituti" esercitato il diritto di covendita di cui al patto suddetto
        (mediante cessione in data 29 giugno 2001 di n. 1.695.740 azioni, ciascuno, a Gemina S.p.A.);
      </p>
<p>
        • per quanto concerne il patto sottoscritto con Finanziaria Lavori Internazionali Girola - FI.L.I.G. S.p.A. (ora Girola Partecipazioni S.p.A.) e Girola S.p.A. (incorporata in FI.L.I.G. S.p.A.) ed Edinova S.r.l. la partecipazione - legata al patto - della Banca di Roma nel capitale Impregilo S.p.A. residua a n. 10.826.490 azioni (pari al 1,499% delle azioni ordinarie) e <b>quella di
        IntesaBci S.p.A. residua a n. 1.908.854 azioni (pari allo 0,264% delle azioni ordinarie).</b>
</p>
</blockquote>
<p>
      1° Luglio 2002
    </p>
<p>
<b>PATTO SCIOLTO CON PUBBLICAZIONE IN DATA 19 MARZO 2003</b>
</p>
<p>
<b>[IF.1.02.1]