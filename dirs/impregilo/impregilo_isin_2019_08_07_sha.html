/strong>
</p>
<hr/>
<p align="center">
<strong>SALINI IMPREGILO S.P.A.</strong>
</p>
<p align="left">
      Ai sensi dell’articolo 122 del Testo Unico e dell’articolo 130 del Regolamento Emittenti si rende noto quanto segue.
    </p>
<p align="left">
<strong>Premesse</strong><br/>
<br/>
      In data 2 agosto 2019, tra gli altri, Salini Costruttori S.p.A., con sede in Milano, via del Lauro n. 3 (“<strong>Salini Costruttori</strong>”), CDP Equity S.p.A., con sede in Milano, via San Marco n. 21A (“<strong>CDPE</strong>”) e Salini Impregilo S.p.A., con sede in Milano, via dei Missaglia n. 97 (“<strong>Salini Impregilo</strong>” o
      l’“<strong>Emittente</strong>”, hanno sottoscritto un accordo di investimento (l’“<strong>Accordo</strong>”) avente a oggetto, <em>inter alia</em>, i termini e le condizioni della sottoscrizione, da parte di CDPE e di Salini Costruttori, di una porzione di un aumento di capitale che – subordinatamente al verificarsi di alcune condizioni sospensive -
      verrà deliberato, a condizioni di mercato e ove ne ricorrano i presupposti, da Salini Impregilo (l’“<strong>Aumento di Capitale</strong>”) a servizio della realizzazione di un progetto strategico volto a rafforzare il settore nazionale delle costruzioni di grandi opere e infrastrutture complesse, denominato “<strong>Progetto Italia</strong>”.<br/>
<br/>
      È previsto che i proventi dell’Aumento di Capitale siano destinati a supportare, in via prioritaria, il Progetto Italia e, più in generale, il piano industriale di Salini Impregilo di cui il Progetto Italia fa parte.<br/>
<br/>
      All’Accordo ha altresì aderito il dott. Pietro Salini, anche nella propria qualità di azionista di Salini Simonpietro &amp; C. S.A.p.A. – società con sede in Roma, Via della Dataria, n. 22, che controlla Salini Costruttori - (“<strong>SAPA</strong>”), nei termini e limitatamente agli impegni descritti nel successivo paragrafo 4.3.3 delle presenti
      informazioni essenziali.<br/>
<br/>
<strong>Tipologia di pattuizioni parasociali</strong><br/>
<br/>
      Talune pattuizioni del predetto Accordo assumono rilevanza, con riferimento all’Emittente, ai sensi dell’art. 122, commi 1 e 5, lettere a) e b), del Testo Unico. Le stesse riguardano, in particolare <em>(i)</em> impegni di voto di Salini Costruttori nel contesto del menzionato Aumento di Capitale di Salini Impregilo, che è funzionale a consentire l’ingresso nel
      capitale sociale dell’Emittente di CDPE, di talune importanti istituzioni bancarie italiane e di ulteriori investitori istituzionali e che, ove ne ricorrano i presupposti di lancio ai termini e condizioni di cui all’Accordo, sarà sottoposto all’approvazione di una prossima assemblea degli azionisti dell’Emittente, <em>(ii)</em> taluni impegni afferenti alle
      nuove regole di governo societario di Salini Impregilo che entreranno in vigore alla data di esecuzione del suddetto Aumento di Capitale, ivi inclusi impegni di voto di Salini Costruttori e CDPE ai fini della nomina degli organi sociali dell’Emittente e più in generale al fine di dare efficacia alle previsioni dell’Accordo, e <em>(iii)</em> talune limitazioni e impegni
      afferenti al trasferimento delle partecipazioni detenute da Salini Costruttori e da CDPE nell’Emittente e tali da consentire il mantenimento in capo a Salini Costruttori del controllo esclusivo su Salini Impregilo anche ad esito del predetto Aumento di Capitale.
    </p>
<p>
<strong>INFORMAZIONI ESSENZIALI AI SENSI DELL’ART. 130 DEL REGOLAMENTO EMITTENTI</strong>
</p>
<p align="left">
<br/>
<strong>1. Società i cui strumenti finanziari sono oggetto delle pattuizioni parasociali di cui all’Accordo</strong>
</p>
<p>
      Le pattuizioni parasociali di cui all’Accordo hanno a oggetto azioni ordinarie di Salini Impregilo S.p.A., con sede legale in Milano, via dei Missaglia n. 67, codice fiscale e numero di iscrizione presso il Registro delle Imprese di Milano: 00830660155, Partita IVA: 02895590962. Alla data del presente documento, il capitale sociale di Salini Impregilo è pari a Euro 544.740.000
      i.v., diviso in n. 493.788.182 azioni prive di valore nominale, delle quali n. 492.172.691 azioni ordinarie e n. 1.615.491 azioni di risparmio. Alla data odierna, l’Emittente detiene - a titolo di azioni proprie - n. 1.330.845 azioni, rappresentative dello 0,27% circa del capitale sociale. L’Emittente è altresì soggetta all’attività di direzione e
      coordinamento di Salini Costruttori ai sensi degli artt. 2497 e ss. del Codice Civile.<br/>
<br/>
      L’Accordo include altresì un impegno di <em>lock-up</em> avente a oggetto le azioni di Salini Simonpietro &amp; C. S.A.p.A. con sede in Roma, Via della Dataria, n. 22 (“<strong>SAPA</strong>”), società che controlla Salini Costruttori, nei termini e alle condizioni indicate nel successivo Paragrafo 4.3.3.
    </p>
<p align="left">
<strong>2. Soggetti aderenti alle pattuizioni parasociali di cui all’Accordo</strong>
</p>
<p>
      Oltre all’Emittente, i soggetti che aderiscono alle pattuizioni parasociali di cui all’Accordo sono:
    </p>
<blockquote>
<p>
        (a) Salini Costruttori S.p.A. con sede in Milano, via del Lauro, n. 3, codice fiscale e numero d’iscrizione al Registro Imprese di Milano: 00436420582, partita IVA: IT00892101007;
      </p>
<p>
        (b) CDP Equity S.p.A., con sede in Milano, via San Marco n. 21A, codice fiscale, partita IVA e numero d’iscrizione al Registro Imprese di Milano: 07532930968;
      </p>
<p>
        (c) il dott. Pietro Salini (codice fiscale: SLNPTR58C29H501C), nella propria qualità di azionista di SAPA e limitatamente agli impegni di cui al successivo Paragrafo 4.3.3.
      </p>
</blockquote>
<p align="left">
<strong>3. Diritti di voto conferiti</strong>
</p>
<p>
      L’Accordo ha ad oggetto tutte le azioni e gli strumenti finanziari che diano il diritto di acquistare o sottoscrivere azioni o diritti di voto dell’Emittente, detenuti sia da Salini Costruttori (alla data odierna e a valle della sottoscrizione dell’Aumento di Capitale) che da CDPE (quest’ultima, a valle della sottoscrizione dell’Aumento di Capitale).<br/>
<br/>
      In particolare, alla data odierna:
    </p>
<blockquote>
<p>
        (i) Salini Costruttori possiede - ed ha sindacato per intero all’Accordo - n. 367.592.786 azioni ordinarie, pari a circa il 74,688% del capitale con diritti di voto dell’Emittente e a circa il 74,443% del capitale sociale complessivo; mentre
      </p>
<p>
        (ii) CDPE non detiene alcuna partecipazione nel capitale sociale di Salini Impregilo, né strumenti finanziari che attribuiscano il diritto di acquistare o sottoscrivere azioni o diritti di voto dell’Emittente.
      </p>
</blockquote>
<p>
      Fermo quanto precede, Salini Costruttori e CDPE hanno conferito e conferiranno nell’Accordo le intere partecipazioni nel capitale dell’Emittente di cui le stesse saranno titolari ad esito del predetto Aumento di Capitale.<br/>
<br/>
      Alla data odierna, non è suscettibile di quantificazione l’ammontare della futura partecipazione di Salini Costruttori e CDPE al capitale sociale di Salini Impregilo <em>post</em> esecuzione dell’Aumento di Capitale, poiché <em>(i)</em> non è possibile stimare il prezzo di emissione delle azioni che saranno emesse nel contesto dell’Aumento di Capitale, e
      <em>(ii)</em> il numero di azioni ordinarie oggetto di effettiva sottoscrizione da parte di Salini Costruttori e di CDPE potrà essere progressivamente ridotto <em>pro quota</em> rispetto agli impegni di sottoscrizione assunti in funzione degli esiti del collocamento dell’Aumento di Capitale sul mercato degli investitori istituzionali. Si veda altresì il successivo Paragrafo
      4.1.<br/>
<br/>
      Il dott. Pietro Salini ha sottoscritto l’Accordo ai solo fini di cui al paragrafo 4.3.3, non avendo conferito all’Accordo azioni ordinarie o altri strumenti che diano il diritto di acquistare o sottoscrivere azioni o diritti di voto dell’Emittente.
    </p>
<p align="left">
<u>Soggetto che esercita il controllo sull’Emittente</u>
</p>
<p>
      Alla data odierna, Salini Costruttori esercita il controllo esclusivo di diritto su Salini Impregilo ai sensi degli artt. 2359, comma 1, n. 1, del Codice Civile e 93 del Testo Unico. L’azionista ultimo della catena di controllo dell’Emittente è l’arch. Simonpietro Salini.
    </p>
<p>
      Successivamente all’esecuzione dell’Aumento di Capitale, è previsto che Salini Costruttori mantenga comunque il controllo esclusivo su Salini Impregilo ai sensi degli artt. 2359 del Codice Civile e 93 del Testo Unico.
    </p>
<p align="left">
<strong>4. Contenuto delle pattuizioni parasociali di cui all’Accordo</strong>
</p>
<p>
      Si sintetizza di seguito il contenuto delle principali pattuizioni parasociali di cui all’Accordo.
    </p>
<p align="left">
<strong>4.1 Impegni relativi alle Deliberazioni Assembleari</strong>
</p>
<p>
      Ai sensi <a id="_Hlk16063069" name="_Hlk16063069">dell’Accordo</a>, Salini Impregilo si è impegnata - ove ne ricorrano le condizioni nell’interesse di Salini Impregilo stessa e di Salini Costruttori - a convocare un’assemblea straordinaria degli azionisti per deliberare sulle seguenti proposte: <em>(i)</em> delegare al consiglio di amministrazione, ai sensi
      dell’art. 2443 del Codice Civile, la facoltà di eseguire l’Aumento di Capitale, inscindibile e a pagamento, per Euro 600.000.000 (<em>seicento milioni/00</em>), con esclusione del diritto di opzione ai sensi dell’art. 2441, comma 5, del Codice Civile, da offrire in sottoscrizione a investitori istituzionali, tra i quali CDP Equity, e a Salini Costruttori;
      <em>(ii)</em> revocare le delibere e/o deleghe ex artt. 2443 e 2420-<em>ter</em> del Codice Civile, rispettivamente, ad aumentare il capitale sociale dell’Emittente o emettere obbligazioni convertibili, approvate dall’assemblea alla data del 2 agosto 2019 e non ancora integralmente eseguite, diverse da quelle al servizio di piani di incentivazione (<em>stock option/stock
      grant</em>) vigenti e non ancora integralmente eseguiti; e <em>(iii)</em> approvare, con efficacia dalla data di esecuzione dell’Aumento di Capitale (la “<strong>Data di Esecuzione</strong>”), alcune modifiche dello statuto sociale, volte a implementare talune regole di <em>governance</em> meglio descritte di seguito (collettivamente, le “<strong>Deliberazioni
      Assembleari</strong>”).<br/>
<br/>
      Le Deliberazioni Assembleari, che saranno sottoposte, ricorrendone i presupposti, all’assemblea degli azionisti di Salini Impregilo, prevedranno inoltre che nel caso in cui, ad esito e per effetto della sottoscrizione dell’Aumento di Capitale, CDPE venisse a detenere una partecipazione nel capitale con diritto di voto di Salini Impregilo superiore alla soglia dell’OPA
      obbligatoria, la quota dell’Aumento di Capitale riservata a CDPE ed eccedente la predetta soglia sarà rappresentata da azioni prive del diritto di voto ma dotate di qualsiasi altro diritto amministrativo e patrimoniale spettante alle azioni ordinarie.<br/>
<br/>
      Salini Costruttori, ricorrendone i presupposti, si è impegnata a votare a favore di ciascuna delle Deliberazioni Assembleari.<br/>
<br/>
      Per completezza di informazione, sempre in data 2 agosto 2019, Salini Costruttori e Salini Impregilo hanno altresì sottoscritto un separato e distinto accordo con alcune primarie istituzioni finanziarie italiane, avente a oggetto la prospettata sottoscrizione da parte di queste ultime di una porzione dell’Aumento di Capitale, per le medesime finalità di cui al Progetto
      Italia.<br/>
<br/>
      L’Accordo con CDPE e i separati accordi con le predette banche prevedono, subordinatamente all’avveramento di talune condizioni sospensive, impegni di sottoscrizione dell’Aumento di Capitale da parte:
    </p>
<blockquote>
<p>
        (a) di Salini Costruttori, per Euro 50.000.000,00 (<em>cinquanta milioni/00</em>);
      </p>
<p>
        (b) di CDPE, per massimi Euro 250.000.000,00 (<em>duecentocinquanta milioni/00</em>); e
      </p>
<p>
        (c) delle banche, per complessivi massimi Euro 150.000.000,00 (<em>centocinquanta milioni/00</em>).
      </p>
</blockquote>
<p>
      È altresì prevista la costituzione di un consorzio di garanzia che sottoscriva, fino a un importo massimo di Euro 150.000.000,00 (<em>centocinquanta milioni/00</em>), l’eventuale quota dell’Aumento di Capitale che risulti non sottoscritta a esito della relativa offerta.
    </p>
<p align="left">
<strong>4.2 Impegni di <em>governance</em> relativi a Salini Impregilo</strong>
</p>
<p>
      Ai sensi dell’Accordo, è stato convenuto che, con efficacia dalla Data di Esecuzione, l’Emittente adotti talune modifiche al proprio sistema di <em>corporate governance</em> secondo quanto di seguito illustrato e in parte riflesso nel nuovo statuto di Salini Impregilo, che è previsto entri in vigore alla stessa Data di Esecuzione, subordinatamente alla sua approvazione
      da parte dell’assemblea degli azionisti dell’Emittente (il “<strong>Nuovo Statuto</strong>”).
    </p>
<p align="left">
      4.2.1 <u>Consiglio di amministrazione</u>
</p>
<p>
      Ai sensi dell’Accordo, è previsto che il consiglio di amministrazione dell’Emittente sia composto da 15 (<em>quindici</em>) amministratori e che l’attuale consiglio - che già prevede tale composizione numerica - rimanga in carica fino alla naturale scadenza del mandato (e, pertanto, fino all’approvazione del bilancio di esercizio al 31 dicembre 2020), fermo
      restando l’impegno di Salini Costruttori a far sì che:
    </p>
<ul>
<li>
        con efficacia dalla Data di Esecuzione, 4 (<em>quattro</em>) amministratori dalla stessa designati si dimettano dalla carica;
      </li>
<li>
        fino al momento della cooptazione prevista nel successivo alinea, l’attuale posizione vacante nel consiglio di amministrazione dell’Emittente non sia oggetto di cooptazione; e
      </li>
<li>
        entro o alla Data di Esecuzione, il consiglio di amministrazione si riunisca al fine di nominare per cooptazione – con effetto dalla Data di Esecuzione - 5 (<em>cinque</em>) nuovi amministratori designati da CDPE (di cui uno assumerà la carica di presidente del consiglio di amministrazione) in sostituzione dei consiglieri cessati, in modo tale che il consiglio di
        amministrazione della Società sia composto, a partire dalla Data di Esecuzione, in conformità con quanto previsto di seguito.
      </li>
</ul>
<p>
      Salini Costruttori e CDPE (i “<strong>Partner</strong>”) si sono inoltre impegnate a far sì che, ad ogni nomina o rinnovo, il consiglio di amministrazione di Salini Impregilo riceva mandato per un triennio, impegnandosi ad esercitare i propri diritti di voto nelle assemblee di Salini Impregilo in conformità a quanto sopra.<br/>
<br/>
      Fermo restando quanto precede, i Partner hanno convenuto che, ai fini dell’elezione del consiglio di amministrazione, gli stessi:
    </p>
<p>
      (i) presenteranno regolarmente un’unica lista congiunta (la “<strong>Lista Congiunta</strong>”), che dovrà essere depositata ai sensi di legge entro e non oltre il termine pattizio di 31 (<em>trentuno</em>) giorni di calendario prima della data dell’assemblea in prima o unica convocazione e sarà composta da 15 (<em>quindici</em>) componenti, di cui:
    </p>
<blockquote>
<p>
        (a) i primi 5 (<em>cinque</em>) componenti per ordine progressivo saranno indicati da CDPE, con il primo candidato che assumerà la carica di presidente, restando inteso che almeno 3 (<em>tre</em>) dei predetti candidati dovranno avere i requisiti di indipendenza ai sensi di legge e del Codice di Autodisciplina di Borsa Italiana S.p.A. e almeno 2 (<em>due</em>) dovranno appartenere al
        genere meno rappresentato;
      </p>
<p>
        (b) i successivi 9 (<em>nove</em>) componenti saranno indicati da Salini Costruttori, restando inteso che almeno 6 (<em>sei</em>) dei predetti candidati dovranno avere i requisiti di indipendenza ai sensi di legge e del Codice di Autodisciplina di Borsa Italiana S.p.A. e almeno 4 (<em>quattro</em>) dovranno appartenere al genere meno rappresentato; e
      </p>
<p>
        (c) il 15° (<em>quindicesimo</em>) e ultimo componente sarà indicato da Salini Costruttori con il numero 15;
      </p>
</blockquote>
<p>
      (ii) CDPE e Salini Costruttori voteranno con tutte le proprie azioni la Lista Congiunta da esse presentata; e
    </p>
<p>
      (iii) al fine di addivenire alla presentazione della Lista Congiunta entro il predetto termine di 31 (<em>trentuno</em>) giorni di calendario prima della data dell’assemblea in prima o unica convocazione, i Partner avvieranno e concluderanno in tempo utile le interlocuzioni interne funzionali all’individuazione dei candidati da inserire nella Lista Congiunta.
    </p>
<p>
      Nel caso in cui la Lista Congiunta non venga regolarmente presentata nei termini di cui sopra, CDPE avrà diritto di recedere con effetto immediato dall’Accordo.<br/>
<br/>
      Fermo quanto precede, i Partner hanno convenuto che, tra i componenti da designare ai fini dell’elezione nel consiglio di amministrazione, CDPE possa indicare fino a 2 (<em>due</em>) <em>manager</em> del gruppo facente capo a Cassa Depositi e Prestiti S.p.A., che non potranno comunque ricoprire la carica di presidente del consiglio di amministrazione. Inoltre, ove le minoranze non
      presentino una lista, esperite le formalità idonee a consentire che le stesse formulino un’eventuale candidatura durante l’assemblea chiamata a deliberare sul rinnovo del consiglio di amministrazione, anche il 15° (<em>quindicesimo</em>) amministratore sarà tratto dalla lista di maggioranza.<br/>
<br/>
      CDPE e Salini Costruttori, ciascuna per quanto di competenza, hanno concordato di far sì, impegnandosi a esercitare conformemente i propri diritti di voto nelle assemblee di Salini Impregilo, che qualora il consiglio di amministrazione di Salini Impregilo attualmente in carica dovesse cessare, per qualsiasi ragione, prima della data della sua naturale scadenza, il successivo consiglio
      sia rinnovato con un mandato fino alla data dell’assemblea di approvazione del bilancio di esercizio al 31 dicembre 2020 e che, a tale data, il nuovo consiglio di amministrazione riceva un mandato per un ulteriore triennio.<br/>
<br/>
      Conformemente al Nuovo Statuto, a partire dalla Data di Esecuzione, dei 15 (<em>quindici</em>) amministratori che comporranno il consiglio di amministrazione:
    </p>
<ul>
<li>
        almeno 9 (<em>nove</em>) saranno indicati e designati da Salini Costruttori, fintantoché quest’ultima detenga, anche attraverso società controllate, la partecipazione di maggioranza relativa nel capitale sociale dell’Emittente, come risultante dalle comunicazioni di cui all’art. 120 del Testo Unico;
      </li>
<li>
        5 (<em>cinque</em>) <a id="_Hlk16000642" name="_Hlk16000642">saranno indicati e designati</a> da CDPE, fintantoché la stessa - direttamente o indirettamente attraverso la sua controllante, le sue controllate e/o le società sottoposte a comune controllo da parte della sua controllante - detenga una quota superiore al 10% (<em>dieci per cento</em>) dei diritti di voto esercitabili
        nell’assemblea dell’Emittente, come risultante dalle comunicazioni di cui all’art. 120 del Testo Unico; e
      </li>
<li>
        1 (<em>uno</em>) sarà indicato e designato dalle minoranze, ove le stesse abbiano presentato una lista in assemblea o votato in assemblea l’elezione di tale amministratore.
      </li>
</ul>
<p>
      I diritti di nomina sopra indicati e tutti i diritti di <em>governance</em> di cui all’Accordo spetteranno a CDPE fino alla precedente tra: <em>(i)</em> la data in cui CDPE verrà a detenere una partecipazione inferiore al 10% (<em>dieci per cento</em>) del capitale sociale di Salini Impregilo, e <em>(ii)</em> la data di completamento del Progetto Italia (come di seguito
      individuata). A decorrere dalla prima di tali date, la lista risultata prima per numero di voti eleggerà 2/3 (<em>due terzi</em>) dei consiglieri e la lista risultata seconda per numero di voti eleggerà 1/3 (<em>un terzo</em>) dei consiglieri, a condizione che tale lista ottenga almeno il 10% (<em>dieci per cento</em>) dei voti, coerentemente con il Nuovo Statuto.<br/>
<br/>
      Ai sensi dell’Accordo, è previsto che il completamento del Progetto Italia debba essere accertato con deliberazione del consiglio di amministrazione assunta a maggioranza qualificata di 4/5 (<em>quattro quinti</em>) dei suoi componenti e previo parere motivato del “comitato strategico” dell’Emittente (istituito ai sensi di quanto previsto al successivo paragrafo
      4.2.5).<br/>
<br/>
      Con effetto dalla Data di Esecuzione, è previsto che l’Emittente adotti un regolamento dei lavori del consiglio di amministrazione il quale prevedrà – quale limitazione (solo interna) alle deleghe attualmente riconosciute in capo all’amministratore delegato – che, prima dell’esercizio delle deleghe relative a: <em>(i)</em> la sottoscrizione di
      contratti derivati che abbiano quale valore nozionale un ammontare superiore ad Euro 1.000.000,00 (<em>un milione</em>) e che non abbiano quale esclusiva finalità e/o effetto la copertura del rischio aziendale; <em>(ii)</em> la sottoscrizione di nuovi accordi (o la modifica dei termini di tali accordi o comunque di accordi già in essere) tra Salini Impregilo e propri
      amministratori e dirigenti apicali volti a disciplinare la spettanza di tutele apicali al verificarsi di taluni eventi legati all’eventuale cessazione anticipata del rapporto con l’Emittente; e <em>(iii)</em> previo motivato parere del comitato strategico, le operazioni di Progetto Italia, nonché ogni operazione di acquisizione di aziende o società (M&amp;A) in Italia
      e all’estero che, indipendentemente dalla loro inclusione nel Progetto Italia, siano in ogni caso idonee a incidere in misura significativa sull’attuazione dello stesso, l’amministratore delegato riferisca e ottenga la previa autorizzazione da parte del consiglio di amministrazione dell’Emittente.
    </p>
<p>
      4.4.2 <u>Sostituzione e revoca degli amministratori</u>
</p>
<p>
      L’Accordo prevede che, qualora - successivamente alla Data di Esecuzione - un amministratore designato da <a id="_Hlk16067802" name="_Hlk16067802">Salini Costruttori o CDPE</a> si dimetta o altrimenti cessi dal proprio ufficio per qualsivoglia ragione, il Partner che aveva designato l’amministratore cessato avrà il diritto di designare il nuovo amministratore al fine di
      preservare la composizione del consiglio di cui al precedente Paragrafo 4.2.1 e i Partner eserciteranno i propri diritti e in generale, ciascuna per quanto di competenza, faranno sì che venga nominata la persona fisica indicata dal Partner che aveva nominato l’amministratore cessato.<br/>
<br/>
      Qualora uno dei Partner desideri revocare qualunque degli amministratori da essa designato, l’altro Partner coopererà, nei limiti massimi consentiti dalla legge applicabile, al fine di far sì che tale amministratore venga revocato, fatti salvi obblighi di manleva anche nei confronti dell’Emittente.
    </p>
<p align="left">
      4.2.3 <u>Presidente del consiglio di amministrazione</u>
</p>
<p>
      Ai sensi dell’Accordo, Salini Costruttori e CDPE si sono impegnate a far sì che, entro la Data di Esecuzione, il presidente del consiglio di amministrazione sia il soggetto che sarà designato da CDPE, tra gli amministratori di propria nomina, previo gradimento di Salini Costruttori, che non potrà essere irragionevolmente negato. Successivamente e fino al primo rinnovo
      dell’intero consiglio di amministrazione, il presidente sarà designato da CDPE previo gradimento di Salini Costruttori, che non potrà essere irragionevolmente negato e che potrà esercitare il proprio diniego motivato solo due volte per ogni rinnovo della carica presidenziale. Al presidente, che sarà selezionato tra soggetti in possesso di requisiti di indipendenza,
      professionalità ed esperienza adeguati al ruolo, saranno attribuiti poteri e deleghe in continuità con il pregresso.
    </p>
<p align="left">
      4.2.4 <u>Amministratore delegato</u>
</p>
<p>
      L’amministratore delegato continuerà a essere designato da Salini Costruttori e manterrà le proprie deleghe in continuità con quelle attuali, salvo solo quanto alle modifiche che dovessero essere apportate al Progetto Italia, alle operazioni che dovessero incidere su tale Progetto ove diverse da quelle già previste dal piano industriale di Salini Impregilo e
      all’accertamento in merito alla realizzazione del Progetto Italia medesimo e alle materie espressamente riservate dallo statuto alla competenza esclusiva del consiglio di amministrazione dell’Emittente. Restano inoltre ferme le limitazioni interne previste dal regolamento dei lavori del consiglio di amministrazione.
    </p>
<p align="left">
      4.2.5 <u>Comitati endo-consiliari</u>
</p>
<p>
      Ai sensi dell’Accordo, è previsto che l’Emittente istituisca e mantenga i seguenti comitati endo-consiliari:
    </p>
<blockquote>
<p>
        (i) un comitato controllo e rischi;
      </p>
<p>
        (ii) un comitato per la remunerazione e nomine;
      </p>
<p>
        (iii) un comitato per le operazioni con parti correlate; e
      </p>
<p id="_Ref16096209" name="_Ref16096209">
        (iv) un comitato strategico (quest’ultimo per tutta la durata del Progetto Italia).
      </p>
</blockquote>
<p>
      La composizione e le prerogative di ciascun comitato saranno disciplinate dal Nuovo Statuto e dai relativi regolamenti, mediante meccanismi in virtù dei quali:
    </p>
<blockquote>
<p>
        (a) il comitato controllo e rischi sarà composto da 6 (<em>sei</em>) amministratori indipendenti, di cui 2 (<em>due</em>) scelti tra gli amministratori indipendenti designati da CDPE, 3 (<em>tre</em>) - tra cui il presidente - scelti tra gli amministratori indipendenti designati da Salini Costruttori, a uno dei quali sono attribuite le funzioni di Presidente del Comitato e 1
        (<em>uno</em>) tratto dalla lista di minoranza, ovvero, in mancanza, tra gli amministratori indipendenti designati da CDPE;
      </p>
<p>
        (b) il comitato per la remunerazione e nomine sarà composto da 3 (<em>tre</em>) amministratori indipendenti, di cui 1 (<em>uno</em>) scelto tra gli amministratori indipendenti designati da CDPE, 1 (<em>uno</em>) scelto tra gli amministratori indipendenti designati da Salini Costruttori e 1 (<em>uno</em>) - con funzioni di presidente - tratto dalla lista di minoranza, al quale sono
        attribuite le funzioni di Presidente del Comitato. Qualora in occasione della nomina del Consiglio di Amministrazione non sia stata presentata una lista di minoranza, ovvero, in mancanza, tra gli amministratori indipendenti designati da Salini Costruttori;
      </p>
<p>
        (c) il comitato per le operazioni con parti correlate sarà composto da 3 (<em>tre</em>) amministratori indipendenti, di cui 1 (<em>uno</em>) - con funzioni di presidente - scelto tra gli amministratori indipendenti designati da CDPE, 1 (<em>uno</em>) scelto tra gli amministratori indipendenti designati da Salini Costruttori e 1 (<em>uno</em>) tratto dalla lista di minoranza, al quale
        sono attribuite le funzioni di Presidente del Comitato. Qualora in occasione della nomina del Consiglio di Amministrazione non sia stata presentata una lista di minoranza, ovvero, in mancanza, tra gli amministratori indipendenti designati da Salini Costruttori;
      </p>
<p>
        (d) il comitato strategico sarà composto da 5 (<em>cinque</em>) amministratori e, in particolare, 1 (<em>un</em>) componente sarà l’amministratore delegato, 3 (<em>tre</em>) componenti, di cui 2 (<em>due</em>) amministratori indipendenti, saranno scelti tra gli amministratori designati da CDPE, uno dei quali assumerà la carica di presidente, e il restante componente
        sarà scelto tra gli amministratori indipendenti designati da Salini Costruttori.
      </p>
</blockquote>
<p align="left">
      4.2.6 <u>Collegio sindacale</u>
</p>
<p>
      Ai sensi dell’Accordo, il collegio sindacale dell’Emittente sarà composto da 3 (<em>tre</em>) sindaci effettivi e 2 (<em>due</em>) sindaci supplenti. I Partner hanno convenuto che, a partire dal primo rinnovo del collegio sindacale:
    </p>
<blockquote>
<p>
        (i) Salini Costruttori designi 1 (<em>un</em>) sindaco effettivo e 1 (<em>un</em>) sindaco supplente;
      </p>
<p>
        (ii) CDPE designi 1 (<em>un</em>) sindaco effettivo; e
      </p>
<p>
        (iii) le minoranze designino 1 (<em>un</em>) sindaco effettivo (che sarà il presidente del collegio sindacale) e 1 (<em>un</em>) sindaco supplente, restando inteso che, ove le minoranze non presentino una lista, esperite le formalità idonee a consentire che le stesse formulino un’eventuale candidatura durante l’assemblea chiamata a deliberare sul rinnovo del collegio
        sindacale, anche il presidente sarà tratto dalla lista di maggioranza tra i candidati designati da Salini Costruttori.
      </p>
</blockquote>
<p>
<strong>4.3 Impegni di <em>lock-up</em></strong>
</p>
<p>
      4.3.1 <u>Impegni di Salini Costruttori</u>
</p>
<p>
      L’Accordo prevede l’impegno di Salini Costruttori, a decorrere dalla data di sottoscrizione dell’Accordo e per i 6 (<em>sei</em>) mesi successivi alla Data di Esecuzione dell’Aumento di Capitale, a non effettuare alcun trasferimento di azioni o altri strumenti che diano il diritto di sottoscrivere azioni di Salini Impregilo senza il preventivo consenso scritto di
      CDPE. Tale impegno riguarda altresì le ulteriori azioni che saranno acquisite da Salini Costruttori nel contesto dell’Aumento di Capitale e non troverà applicazione esclusivamente con riferimento all’eventuale escussione del pegno sulle azioni dell’Emittente di proprietà di Salini Costruttori, ai sensi dei contratti di finanziamento di cui quest’ultima
      è parte.<br/>
      In ogni caso, Salini Costruttori si è altresì impegnata, fintantoché CDPE detenga una partecipazione pari o superiore al 10% (<em>dieci per cento</em>) del capitale sociale di Salini Impregilo:
    </p>
<ul>
<li>
        a non ridurre la propria partecipazione in Salini Impregilo al di sotto del 30% (<em>trenta per cento</em>) del relativo capitale sociale ordinario; e
      </li>
<li>
        a non promuovere e/o approvare operazioni di aumento di capitale (diverse dall’Aumento di Capitale) e/o di emissione di prestiti obbligazionari convertibili in (e/o scambiabili con) azioni e/o in buoni di acquisto/sottoscrizione in azioni dell’Emittente ovvero di altri strumenti finanziari, anche partecipativi, che conferiscano il diritto di acquistare, sottoscrivere,
        scambiare con o convertire in, azioni dell’Emittente, senza il preventivo consenso scritto di CDPE.
      </li>
</ul>
<p>
      Salini Costruttori si è altresì impegnata a fare tutto quanto nelle proprie possibilità affinché, per la durata dell’Accordo, il controllo di SAPA rimanga in capo alla famiglia Salini.
    </p>
<p align="left">
      4.3.2 <u>Impegni di CDPE</u>
</p>
<p>
      L’Accordo prevede l’impegno di CDPE, a decorrere dalla Data di Esecuzione dell’Aumento di Capitale e per i 6 (<em>sei</em>) mesi successivi, a non effettuare alcun trasferimento di azioni o altri strumenti che diano il diritto di sottoscrivere azioni di Salini Impregilo, senza il preventivo consenso scritto di Salini Costruttori e comunque fatti salvi i trasferimenti
      <em>(i)</em> alla propria controllante o <em>(ii)</em> a proprie controllate o altre controllate della propria controllante, in quest’ultimo caso - ove le controllate della controllante non siano direttamente o indirettamente detenute al 100% (<em>cento per cento</em>) dalla stessa - previo consenso scritto di Salini Impregilo che non potrà essere irragionevolmente negato.<br/>
      CDPE si è altresì impegnata a non trasferire la propria partecipazione in Salini Impregilo al di sotto del 10% (<em>dieci per cento</em>) fino alla data di completa realizzazione del Progetto Italia.
    </p>
<p align="left">
      4.3.3 <u>Impegni del dott. Pietro Salini</u>
</p>
<p>
      Ai sensi dell’Accordo e per l’intera durata dello stesso, il dott. Pietro Salini si è impegnato, nella sua qualità di azionista di SAPA, a non effettuare alcun trasferimento, senza il preventivo consenso scritto di CDPE, di azioni o altri strumenti che diano il diritto di sottoscrivere azioni della SAPA, tali da comportare la perdita del controllo della famiglia Salini
      su SAPA e/o Salini Costruttori e/o Salini Impregilo.
    </p>
<p align="left">
      4.3.4 <u>Impegni di Salini Impregilo</u>
</p>
<p>
      A decorrere dalla data di sottoscrizione dell’Accordo e per i 6 (<em>sei</em>) mesi successivi alla Data di Esecuzione dell’Aumento di Capitale, Salini Impregilo si è impegnata:
    </p>
<ul>
<li>
        a non effettuare direttamente o indirettamente operazioni di vendita, atti di disposizione e/o comunque operazioni che abbiano per oggetto e/o per effetto l’attribuzione e/o il trasferimento a terzi, a qualunque titolo e sotto qualsiasi forma, della proprietà ovvero di altro diritto sulle azioni dell’Emittente (ovvero di altri strumenti finanziari, inclusi quelli
        partecipativi, che attribuiscano il diritto di acquistare, sottoscrivere, convertire in, e/o scambiare con, azioni dell’Emittente), nonché a non stipulare contratti derivati sulle azioni dell’Emittente e/o comunque effettuare operazioni su strumenti derivati che abbiano i medesimi effetti, anche solo economici, delle operazioni sopra richiamate, ovvero a non annunciare
        alcuna delle predette operazioni senza il preventivo consenso scritto di CDPE;
      </li>
<li>
        a non promuovere e/o approvare operazioni di aumento di capitale (diverse dall’Aumento di Capitale) e/o di emissione di prestiti obbligazionari convertibili in (e/o scambiabili con) azioni e/o in buoni di acquisto/sottoscrizione in azioni dell’Emittente ovvero di altri strumenti finanziari, anche partecipativi, che conferiscano il diritto di acquistare, sottoscrivere,
        scambiare con o convertire in azioni dell’Emittente, senza il preventivo consenso scritto di CDPE.
      </li>
</ul>
<p>
      Sono fatte salve eventuali assegnazioni di azioni di Salini Impregilo sulla base di piani di <em>stock option</em> approvati prima della sottoscrizione dell’Accordo.
    </p>
<p align="left">
<strong>4.4 Diritto di co-vendita</strong>
</p>
<p>
      Ai sensi dell’Accordo, qualora, successivamente allo scadere del 6° (<em>sesto</em>) mese successivo alla Data di Esecuzione, Salini Costruttori intenda vendere azioni o altri strumenti che diano il diritto di sottoscrivere azioni di Salini Impregilo dalla stessa detenute ad un potenziale acquirente diretto (e quindi con l’esclusione delle vendite sul mercato o tramite
      <em>accelerated bookbuilding</em>), per ragioni diverse dall’escussione del pegno ai sensi dei contratti di finanziamento di cui la stessa Salini Costruttori è parte, CDPE avrà un diritto di co-vendita esercitabile su base proporzionale.
    </p>
<p align="left">
<strong>4.5 Offerte pubbliche di acquisto</strong>
</p>
<p>
      Per quanto occorrer possa, si segnala che, successivamente alla Data di Esecuzione e per tutta la durata dell’Accordo, Salini Costruttori e CDPE si sono impegnate a non porre in essere, direttamente o indirettamente, individualmente o in concerto con altri soggetti ai sensi degli artt. 101-<em>bis</em> e 109 del TUF, atti, fatti e/o operazioni, che comportino, o possano comportare,
      l’obbligo di promuovere un’OPA obbligatoria su Salini Impregilo.
    </p>
<p align="left">
<strong>4.6 Controversie</strong>
</p>
<p>
      Le controversie che dovessero sorgere in relazione all’Accordo, anche relativamente alla sua validità, interpretazione, esecuzione, modifica o integrazione, e che non fossero risolte amichevolmente tra le parti, saranno devolute alla competenza esclusiva del Foro di Roma.
    </p>
<p align="left">
<strong>5. Durata dell’Accordo - Rinnovo</strong>
</p>
<p>
      L’Accordo è entrato in vigore il 2 agosto 2019 (data di sottoscrizione) e rimarrà valido ed efficace fino al 3° (<em>terzo</em>) anniversario della predetta data. Alla scadenza, è previsto che lo stesso sia automaticamente rinnovato di volta in volta per ulteriori periodi di 2 (<em>due</em>) anni ciascuno, salvo disdetta con un preavviso di almeno 4
      (<em>quattro</em>) mesi rispetto alla scadenza del relativo termine.
    </p>
<p align="left">
<strong>6. Deposito</strong>
</p>
<p>
      L’Accordo è stato depositato in data 7 agosto 2019 presso il Registro delle Imprese di Milano.
    </p>
<p>
      7 agosto 2019
    </p>
<p align="left">
<strong>[SAL.1.19.1]