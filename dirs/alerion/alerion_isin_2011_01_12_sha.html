/strong>
</p>
<hr/>
<p align="center">
       <strong>ALERION CLEAN POWER SPA</strong>
</p>
<p>
      In data 19 marzo 2003:
    </p>
<p>
      (i) IBI Holding B.V., Fintad International S.A., AABAAC Beheer B.V., Caporale Vittorio, Ambrosi Alessandra, Colleoni Gastone, Garretpark N.V., Financiére Phone 1690 S.A., Astrim S.p.A., Naggi Giancamillo, Mattei Silvana, Rossini Ambrogio, Rossini Emanuele, Aladar S.A., Muisca S.A. (i "<strong>Partecipanti del Gruppo A</strong>");
    </p>
<p>
      (ii) Banca Monte dei Paschi di Siena S.p.A. (il "<strong>Partecipante del Gruppo B</strong>");
    </p>
<p>
      (iii) Lloyd Adriatico S.p.A., Commerfin S.p.A., SIAS S.p.A., ATAHOTELS S.p.A., Finmatica S.p.A., Camomille Ltd (i "<strong>Partecipanti del Gruppo C</strong>"),
    </p>
<p>
      (di seguito, congiuntamente, i "<strong>Partecipanti</strong>")
    </p>
<p>
      hanno sottoscritto un patto parasociale (il "<strong>Patto Parasociale</strong>") relativo alle azioni di Alerion Clean Power S.p.A., (già Alerion Industries S.p.A.) ("<strong>Alerion</strong>" o la "<strong>Società</strong>"), apportando in sindacato (il "<strong>Sindacato</strong>") le azioni dagli stessi detenute.
    </p>
<p>
      Successivamente il Patto Parasociale è stato rinnovato e vi sono state variazioni di taluni dei soggetti aderenti.<br/>
<br/>
      In data 23 luglio 2008 l’Assemblea dei Partecipanti (come di seguito definita) ha deliberato di ammettere al Sindacato F2I – Fondi Italiani per le Infrastrutture Società di Gestione del Risparmio S.p.A. ( "<strong>F2i</strong>"), per conto del fondo comune di investimento mobiliare di tipo chiuso, riservato a investitori qualificati, denominato "F2i –
      Fondo Italiano per le Infrastrutture" (il "<strong>Fondo</strong>"), con effetto dalla data di acquisizione della partecipazione nella Società (ceduta da una parte dei Partecipanti) pari al 7,29% del capitale sociale (la "<strong>Partecipazione in Acquisto</strong>") e della contestuale sottoscrizione e liberazione dell’Aumento (come di seguito definito),
      nonché di apportare al Patto Parasociale talune modifiche di adattamento (non sostanziali) conseguenti all’ingresso di F2i.
    </p>
<p>
      In data 30 ottobre 2008 il Fondo, tramite F2I Renewables S.r.l. (società interamente controllata da F2i – per conto e nell’interesse del Fondo – il "<strong>Veicolo F2i</strong>" e, congiuntamente a F2i, i "<strong>Partecipanti del Gruppo F2i</strong>"), ha acquistato la Partecipazione in Acquisto e contestualmente sottoscritto e liberato
      l’aumento di capitale della Società deliberato dall’assemblea straordinaria in data 23 settembre 2008, con esclusione del diritto di opzione ai sensi dell’art. 2441, comma quarto, secondo periodo, cod. civ., avente ad oggetto n. 40.000.000 nuove azioni ordinarie della Società, rappresentanti il 10% circa del capitale sociale della Società
      (l’"<strong>Aumento</strong>"), ad un prezzo di emissione, inclusivo del sovrapprezzo, pari ad Euro 0,92 per ciascuna nuova azione ordinaria.
    </p>
<p>
      In pari data il Patto Parasociale è stato integrato al fine di recepire modifiche di adattamento (non sostanziali) conseguenti all’ingresso nel Sindacato dei Partecipanti del Gruppo F2i e i Partecipanti (da intendersi inclusivi dei Partecipanti del Gruppo F2i) hanno altresì condiviso un <em>business plan</em> della Società e delle società dalla stessa controllate
      (il "<strong><em>Business Plan</em></strong>").<br/>
      In data 19 marzo 2009 il Patto Parasociale è venuto a scadenza e, secondo quanto previsto al successivo punto 6.2, si è tacitamente prorogato per ulteriori tre anni. Dalla stessa data è divenuto effettivo il recesso del socio Camomille Ltd, comunicato nei termini previsti dal Patto Parasociale.<br/>
<br/>
      Successivamente, in data 5 ottobre 2009 gli aderenti al Patto Parasociale hanno sottoscritto un Addendum al Patto Parasociale (l’”<strong>Addendum</strong>”) con il quale sono state apportate modifiche che riguardano esclusivamente i soggetti aderenti e il numero degli strumenti finanziari apportati da alcuni partecipanti, nonché, di conseguenza, il numero degli
      strumenti finanziari complessivamente apportati in Sindacato.<br/>
<br/>
      In particolare, in base a quanto previsto nell’Addendum:<br/>
      - IBI Holding BV, che aveva conferito n. 60.002 azioni della Società corrispondenti allo 0,01% del capitale sociale, è stata autorizzata a recedere dal Patto Parasociale;<br/>
      - SIAS S.p.A., che aveva conferito n. 2.147.996 azioni della Società corrispondenti allo 0,49% del capitale della società è stata autorizzata a recedere dal Patto Parasociale e, contestualmente, Autostrada Torino Milano - ASTM S.p.A. (società controllante SIAS S.p.A.) è stata ammessa al Patto Parasociale tra i Partecipanti del Gruppo C apportando in Sindacato n.
      2.147.996 azioni di Alerion;<br/>
      - la Sig.ra Silvana Mattei ha apportato ulteriori n. 5.514.317 azioni della Società portando a n. 8.000.000 le azioni complessivamente conferite in Sindacato.<br/>
      Successivamente in data 12 ottobre 2009, la sig.ra Silvana Mattei ha apportato ulteriori n. 1.239.400 azioni della Società secondo quanto previsto al successivo punto 3, portando a 9.239.400 il numero delle azioni complessivamente conferite.<br/>
<br/>
      Con atto del 16 ottobre 2009 il Conte Gastone Colleoni - aderente al Patto Parasociale tra i Partecipanti del Gruppo A, con un numero di azioni pari a n. 11.554.903 rappresentanti il 2,63% del capitale sociale e il 4,58% delle azioni sindacate - ha trasferito n. 7.750.000 azioni, rappresentanti l’1,76% del capitale sociale e il 3,07% delle azioni sindacate, alla società Lujan
      S.r.l., soggetta a comune controllo rispetto a Keryx S.p.A., anch’essa Partecipante del Gruppo A ai sensi del Patto Parasociale. In conseguenza, Lujan S.r.l. ha aderito al Patto Parasociale tra i Partecipanti del Gruppo A conferendo in sindacato le n. 7.750.000 azioni di Alerion oggetto del predetto trasferimento.<br/>
<br/>
      Con atto del 30 marzo 2010, Finadin S.p.A. - aderente al Patto Parasociale tra i Partecipanti del Gruppo C con un numero di azioni pari a 6.600.000 rappresentanti l’1,50% del capitale sociale e il 2,62% delle azioni sindacate - ha trasferito tale partecipazione a Milano Assicurazioni S.p.A. - già aderente al Patto Parasociale tra i Partecipanti del Gruppo C con un numero di
      azioni pari a 8.400.000 rappresentanti l’1,91% del capitale sociale ed il 3,33% delle azioni sindacate – società soggetta a comune controllo di Premafin Finanziaria S.p.A. – Holding di Partecipazioni. In conseguenza, come previsto dal Patto Parasociale, Milano Assicurazioni S.p.A. ha conferito in sindacato ulteriori n. 6.600.000 azioni di Alerion oggetto del predetto
      trasferimento.<br/>
<br/>
      Con atto del 28 dicembre 2010 si è perfezionata la fusione per incorporazione di MPS Investments S.p.A. (Partecipante al Patto Parasociale) in Banca Monte dei Paschi di Siena S.p.A., con effetto dal 29 dicembre 2010. A seguito di detta fusione, la partecipazione detenuta dall’incorporata nel capitale di Alerion Clean Power S.p.A.,  è stata acquisita
      dall’incorporante la quale, dunque, è subentrata, a tutti gli effetti, nel Patto Parasociale.<br/>
      Alla luce di quanto sopra, si riportano di seguito gli elementi essenziali del Patto Parasociale, l’indicazione aggiornata dei soggetti aderenti al Sindacato e delle partecipazioni conferite nonché le principali pattuizioni contenute nello stesso.<br/>
<strong><br/>
      1. Società i cui strumenti finanziari sono oggetto del Sindacato</strong><br/>
<br/>
      Alerion Clean Power S.p.A. (già Alerion Industries S.p.A.), con sede in Milano, Via Durini 16/18, capitale sociale interamente sottoscritto e versato pari a Euro 162.841.689,75, suddiviso in n. 440.112.675 azioni ordinarie del valore nominale di Euro 0,37 ciascuna, quotate presso il Mercato Telematico Azionario.<br/>
<strong><br/>
      2. Azioni conferite nel Sindacato</strong><br/>
<br/>
      Il Sindacato riguarda complessivamente n. 252.145.812 azioni della Società (le "<strong>Azioni Sindacate</strong>"), pari al 57,29% del capitale della stessa.<br/>
<strong><br/>
      3. Soggetti aderenti al Sindacato e partecipazioni conferite</strong><br/>
<br/>
      La seguente tabella, aggiornata al 12 gennaio 2011, indica il numero delle azioni conferite nel Sindacato da ciascuno dei Partecipanti, e la percentuale da esse rappresentate rispetto (i) al numero totale delle Azioni Sindacate e (ii) al numero totale delle azioni di Alerion.
    </p>
<table border="1" cellpadding="0" cellspacing="0" width="100%">
<tbody>
<tr>
<td valign="top" width="41%">
<br/>
             
          </td>
<td valign="top" width="20%">
<p align="center">
<strong>N. Azioni Sindacate</strong>
</p>
</td>
<td valign="top" width="18%">
<p align="center">
<strong>% sul totale delle Azioni Sindacate</strong>
</p>
</td>
<td valign="top" width="20%">
<p align="center">
<strong>% del capitale della Società</strong>
</p>
</td>
</tr>
<tr>
<td valign="top" width="41%">
<p>
<strong>Partecipanti del Gruppo A</strong>
</p>
</td>
<td valign="top" width="20%">
</td>
<td valign="top" width="18%">
</td>
<td valign="top" width="20%">
</td>
</tr>
<tr>
<td valign="top" width="41%">
<p>
              Nelke S.r.l.
            </p>
</td>
<td valign="top" width="20%">
<p align="right">
              22.404.579
            </p>
</td>
<td valign="top" width="18%">
<p align="right">
              8,89%
            </p>
</td>
<td valign="top" width="20%">
<p align="right">
              5,09%
            </p>
</td>
</tr>
<tr>
<td valign="top" width="41%">
<p>
              Financière Phone1690 S.A.
            </p>
</td>
<td valign="top" width="20%">
<p align="right">
              11.554.903
            </p>
</td>
<td valign="top" width="18%">
<p align="right">
              4,58%
            </p>
</td>
<td valign="top" width="20%">
<p align="right">
              2,63%
            </p>
</td>
</tr>
<tr>
<td valign="top" width="41%">
<p>
              Dominic Bunford
            </p>
</td>
<td valign="top" width="20%">
<p align="right">
              11.554.903
            </p>
</td>
<td valign="top" width="18%">
<p align="right">
              4,58%
            </p>
</td>
<td valign="top" width="20%">
<p align="right">
              2,63%
            </p>
</td>
</tr>
<tr>
<td valign="top" width="41%">
<p>
              Caporale Vittorio
            </p>
</td>
<td valign="top" width="20%">
<p align="right">
              5.777.450
            </p>
</td>
<td valign="top" width="18%">
<p align="right">
              2,29%
            </p>
</td>
<td valign="top" width="20%">
<p align="right">
              1,31%
            </p>
</td>
</tr>
<tr>
<td valign="top" width="41%">
<p>
              Colleoni Gastone
            </p>
</td>
<td valign="top" width="20%">
<p align="right">
              3.804.903
            </p>
</td>
<td valign="top" width="18%">
<p align="right">
              1,51%
            </p>
</td>
<td valign="top" width="20%">
<p align="right">
              0,86%
            </p>
</td>
</tr>
<tr>
<td valign="bottom" width="41%">
<p>
              Lowlands–Comercio Internacional e Servicos LdA
            </p>
</td>
<td valign="top" width="20%">
<p align="right">
              11.554.903
            </p>
</td>
<td valign="top" width="18%">
<p align="right">
              4,58%
            </p>
</td>
<td valign="top" width="20%">
<p align="right">
              2,63%
            </p>
</td>
</tr>
<tr>
<td valign="bottom" width="41%">
<p>
              Muscade–Comercio Internacional LdA
            </p>
</td>
<td valign="top" width="20%">
<p align="right">
              11.554.903
            </p>
</td>
<td valign="top" width="18%">
<p align="right">
              4,58%
            </p>
</td>
<td valign="top" width="20%">
<p align="right">
              2,63%
            </p>
</td>
</tr>
<tr>
<td valign="top" width="41%">
<p>
              Lujan S.r.l.
            </p>
</td>
<td valign="top" width="20%">
<p align="right">
              7.750.000
            </p>
</td>
<td valign="top" width="18%">
<p align="right">
              3,07%
            </p>
</td>
<td valign="top" width="20%">
<p align="right">
              1,76%
            </p>
</td>
</tr>
<tr>
<td valign="top" width="41%">
<p>
              Keryx S.p.A.
            </p>
</td>
<td valign="top" width="20%">
<p align="right">
              8.077.058
            </p>
</td>
<td valign="top" width="18%">
<p align="right">
              3,20%
            </p>
</td>
<td valign="top" width="20%">
<p align="right">
              1,84%
            </p>
</td>
</tr>
<tr>
<td valign="top" width="41%">
<p>
              Mattei Silvana
            </p>
</td>
<td valign="top" width="20%">
<p align="right">
              9.239.400
            </p>
</td>
<td valign="top" width="18%">
<p align="right">
              3,66%
            </p>
</td>
<td valign="top" width="20%">
<p align="right">
              2,10%
            </p>
</td>
</tr>
<tr>
<td valign="top" width="41%">
<p>
              Rossini Ambrogio
            </p>
</td>
<td valign="top" width="20%">
<p align="right">
              5.777.450
            </p>
</td>
<td valign="top" width="18%">
<p align="right">
              2,29%
            </p>
</td>
<td valign="top" width="20%">
<p align="right">
              1,31%
            </p>
</td>
</tr>
<tr>
<td valign="top" width="41%">
<p>
              Rossini Emanuele
            </p>
</td>
<td valign="top" width="20%">
<p align="right">
              5.777.450
            </p>
</td>
<td valign="top" width="18%">
<p align="right">
              2,29%
            </p>
</td>
<td valign="top" width="20%">
<p align="right">
              1,31%
            </p>
</td>
</tr>
<tr>
<td valign="top" width="41%">
<p>
<strong>Totale Partecipanti del Gruppo A</strong>
</p>
</td>
<td valign="top" width="20%">
<p align="right">
<strong>114.827.902</strong>
</p>
</td>
<td valign="top" width="18%">
<p align="right">
<strong>45,54%</strong>
</p>
</td>
<td valign="top" width="20%">
<p align="right">
<strong>26,09%</strong>
</p>
</td>
</tr>
<tr>
<td valign="top" width="41%">
</td>
<td valign="top" width="20%">
</td>
<td valign="top" width="18%">
</td>
<td valign="top" width="20%">
</td>
</tr>
<tr>
<td valign="top" width="41%">
<p>
<strong>Partecipanti del Gruppo B</strong>
</p>
</td>
<td valign="top" width="20%">
</td>
<td valign="top" width="18%">
</td>
<td valign="top" width="20%">
</td>
</tr>
<tr>
<td valign="top" width="41%">
<p>
              Banca Monte dei Paschi di Siena S.p.A.
            </p>
</td>
<td valign="top" width="20%">
<p align="right">
              27.433.969
            </p>
</td>
<td valign="top" width="18%">
<p align="right">
              10,88%
            </p>
</td>
<td valign="top" width="20%">
<p align="right">
              6,23%
            </p>
</td>
</tr>
<tr>
<td valign="top" width="41%">
<p>
<strong>Totale Partecipanti del Gruppo B</strong>
</p>
</td>
<td valign="top" width="20%">
<p align="right">
<strong>27.433.969</strong>
</p>
</td>
<td valign="top" width="18%">
<p align="right">
<strong>10,88%</strong>
</p>
</td>
<td valign="top" width="20%">
<p align="right">
<strong>6,23%</strong>
</p>
</td>
</tr>
<tr>
<td valign="top" width="41%">
</td>
<td valign="top" width="20%">
</td>
<td valign="top" width="18%">
</td>
<td valign="top" width="20%">
</td>
</tr>
<tr>
<td valign="top" width="41%">
<p>
<strong>Partecipanti del Gruppo C</strong>
</p>
</td>
<td valign="top" width="20%">
</td>
<td valign="top" width="18%">
</td>
<td valign="top" width="20%">
</td>
</tr>
<tr>
<td valign="top" width="41%">
<p>
              Allianz S.p.A.
            </p>
</td>
<td valign="top" width="20%">
<p align="right">
              10.998.777
            </p>
</td>
<td valign="top" width="18%">
<p align="right">
              4,36%
            </p>
</td>
<td valign="top" width="20%">
<p align="right">
              2,50%
            </p>
</td>
</tr>
<tr>
<td valign="top" width="41%">
<p>
              Commerfin S.p.A.
            </p>
</td>
<td valign="top" width="20%">
<p align="right">
              5.520.954
            </p>
</td>
<td valign="top" width="18%">
<p align="right">
              2,19%
            </p>
</td>
<td valign="top" width="20%">
<p align="right">
              1,25%
            </p>
</td>
</tr>
<tr>
<td valign="top" width="41%">
<p>
              ASTM S.p.A.
            </p>
</td>
<td valign="top" width="20%">
<p align="right">
              2.147.996
            </p>
</td>
<td valign="top" width="18%">
<p align="right">
              0,85%
            </p>
</td>
<td valign="top" width="20%">
<p align="right">
              0,49%
            </p>
</td>
</tr>
<tr>
<td valign="top" width="41%">
<p>
              Immobiliare Costruzioni - Im.Co. S.p.A.
            </p>
</td>
<td valign="top" width="20%">
<p align="right">
              449.313
            </p>
</td>
<td valign="top" width="18%">
<p align="right">
              0,18%
            </p>
</td>
<td valign="top" width="20%">
<p align="right">
              0,10%
            </p>
</td>
</tr>
<tr>
<td valign="top" width="41%">
<p>
              Fondiaria Sai S.p.A.
            </p>
</td>
<td valign="top" width="20%">
<p align="right">
              6.600.000
            </p>
</td>
<td valign="top" width="18%">
<p align="right">
              2,62%
            </p>
</td>
<td valign="top" width="20%">
<p align="right">
              1,50%
            </p>
</td>
</tr>
<tr>
<td valign="top" width="41%">
<p>
              Milano Assicurazioni S.p.A.
            </p>
</td>
<td valign="top" width="20%">
<p align="right">
              15.000.000
            </p>
</td>
<td valign="top" width="18%">
<p align="right">
              5,95%
            </p>
</td>
<td valign="top" width="20%">
<p align="right">
              3,41%
            </p>
</td>
</tr>
<tr>
<td valign="top" width="41%">
<p>
<strong>Totale Partecipanti del Gruppo C</strong>
</p>
</td>
<td valign="top" width="20%">
<p align="right">
<strong>40.717.040</strong>
</p>
</td>
<td valign="top" width="18%">
<p align="right">
<strong>16,15%</strong>
</p>
</td>
<td valign="top" width="20%">
<p align="right">
<strong>9,25%</strong>
</p>
</td>
</tr>
<tr>
<td valign="top" width="41%">
</td>
<td valign="top" width="20%">
</td>
<td valign="top" width="18%">
</td>
<td valign="top" width="20%">
</td>
</tr>
<tr>
<td valign="top" width="41%">
<p>
<strong>Partecipanti del Gruppo F2i</strong>
</p>
</td>
<td valign="top" width="20%">
</td>
<td valign="top" width="18%">
</td>
<td valign="top" width="20%">
</td>
</tr>
<tr>
<td valign="top" width="41%">
<p>
              F2i Renewables S.r.l.
            </p>
</td>
<td valign="top" width="20%">
<p align="right">
              69.166.901
            </p>
</td>
<td valign="top" width="18%">
<p align="right">
              27,43%
            </p>
</td>
<td valign="top" width="20%">
<p align="right">
              15,72%
            </p>
</td>
</tr>
<tr>
<td valign="top" width="41%">
<p>
<strong>Totale Partecipanti del Gruppo F2i</strong>
</p>
</td>
<td valign="top" width="20%">
<p align="right">
<strong>69.166.901</strong>
</p>
</td>
<td valign="top" width="18%">
<p align="right">
<strong>27,43%</strong>
</p>
</td>
<td valign="top" width="20%">
<p align="right">
<strong>15,72%</strong>
</p>
</td>
</tr>
<tr>
<td valign="top" width="41%">
</td>
<td valign="top" width="20%">
</td>
<td valign="top" width="18%">
</td>
<td valign="top" width="20%">
</td>
</tr>
<tr>
<td valign="top" width="41%">
<p>
<strong>Totale Azioni Sindacate</strong>
</p>
</td>
<td valign="top" width="20%">
<p align="right">
<strong>252.145.812</strong>
</p>
</td>
<td valign="top" width="18%">
<p align="right">
<strong>100,00%</strong>
</p>
</td>
<td valign="top" width="20%">
<p align="right">
<strong>57,29%</strong>
</p>
</td>
</tr>
</tbody>
</table>
<br/>
<br/>
<br/>
<br/>
<p>
      Ciascun Partecipante si è impegnato a conferire nel Sindacato tutte le ulteriori azioni che dovessero, direttamente o indirettamente, essere acquistate o sottoscritte dal Partecipante o che dovessero comunque derivare per effetto di assegnazioni gratuite, conversioni o aumenti del capitale.<br/>
      Si evidenzia che a seguito della sottoscrizione del Patto Parasociale, come successivamente modificato, nessuno dei Partecipanti detiene il controllo di Alerion.<br/>
<strong><br/>
      4. Principali pattuizioni del Sindacato</strong><br/>
<strong><u><br/>
      4.1 Limiti al possesso azionario</u></strong><br/>
<strong><br/>
      4.1.1</strong> Ciascun Partecipante si è obbligato a non acquistare, sottoscrivere o comunque detenere, né direttamente né indirettamente, né tramite società controllate o comunque facenti parte dello stesso gruppo di appartenenza - ovvero tramite il coniuge o ascendenti o discendenti in linea retta in caso di Partecipante persona fisica - una percentuale del
      capitale della Società superiore al 10%, ferma restando la più alta percentuale detenuta dal Veicolo F2i.<br/>
<strong><br/>
      4.1.2</strong> In parziale deroga di quanto contenuto nel punto 4.1.1, MPS Investments S.p.A. potrà incrementare, nel rispetto delle pattuizioni previste dal Patto Parasociale, la propria partecipazione nel capitale della Società fino al 15%.<br/>
<strong><u><br/>
      4.2 Blocco e trasferimenti tra Partecipanti appartenenti al medesimo gruppo</u></strong><br/>
<strong><br/>
      4.2.1</strong> Se non diversamente previsto dal Patto Parasociale, per tutta la durata dello stesso, ciascun Partecipante si è impegnato a (i) a non trasferire a terzi, neppure parzialmente, le Azioni Sindacate o titoli convertibili in azioni della Società o che diano diritto ad acquistare o sottoscrivere azioni della Società (i "<strong>Titoli
      Convertibili</strong>") da essi stessi direttamente o indirettamente detenuti, ovvero, in caso di aumento di capitale a pagamento, i diritti di opzione a tali azioni o titoli convertibili spettanti (i "<strong>Diritti di Opzione</strong>") e (ii) a non iniziare per dette azioni, titoli e diritti d’opzione trattative per il trasferimento, nemmeno a termine.<br/>
<strong><br/>
      4.2.2</strong> In parziale deroga a quanto previsto nel precedente punto 4.2.1, ciascun Partecipante potrà trasferire, in tutto o in parte, le Azioni Sindacate, i Titoli Convertibili o i Diritti di Opzione di rispettiva spettanza a società controllate, controllanti o soggette a comune controllo, a condizione che il soggetto acquirente aderisca preventivamente al Patto Parasociale
      e fermo restando che il Partecipante cedente resterà comunque obbligato in solido per tutte le obbligazioni nascenti dal Patto stesso. Il Partecipante che si sia avvalso di tale facoltà resta comunque obbligato, in caso di cessazione per qualsiasi causa del rapporto di controllo, a riacquistare le Azioni Sindacate, i Titoli Convertibili o i Diritti di Opzione come sopra
      trasferiti. Con riferimento ai Partecipanti del Gruppo F2i, in caso di cessazione per qualsiasi causa del rapporto di controllo, F2i è obbligata a riacquistare le Azioni Sindacate, i Titoli Convertibili o i Diritti di Opzione detenuti dal Veicolo F2i.<br/>
<strong><br/>
      4.2.3</strong> In parziale deroga a quanto previsto nel precedente punto 4.2.1, ciascun Partecipante persona fisica potrà trasferire per atto tra vivi, in tutto o in parte, le Azioni Sindacate, i Titoli Convertibili o i Diritti di Opzione di rispettiva spettanza al coniuge e agli ascendenti o discendenti in linea retta, a condizione che il soggetto acquirente aderisca preventivamente
      al Patto Parasociale e fermo restando che il Partecipante cedente resterà comunque obbligato in solido per tutte le obbligazioni nascenti dal Patto stesso.<br/>
<strong><br/>
      4.2.4</strong> In parziale deroga a quanto previsto nel precedente punto 4.2.1 e fermi restando i limiti di possesso azionario di cui al precedente punto 4.1, ciascun Partecipante (il "<strong>Partecipante Venditore</strong>") potrà trasferire, in tutto o in parte, le Azioni Sindacate, i Titoli Convertibili o i Diritti di Opzione di rispettiva spettanza ad altri Partecipanti
      appartenenti al medesimo gruppo e, laddove i predetti titoli non fossero acquistati in tutto o in parte dai Partecipanti Interessati (come di seguito definiti), agli altri Partecipanti estranei al gruppo di appartenenza. In tale circostanza, il Partecipante Venditore dovrà darne comunicazione, mediante raccomandata a.r., al Presidente del Sindacato (come di seguito definito) precisando
      il numero di Azioni, Titoli Convertibili e/o Diritti di Opzione che intende trasferire (la "<strong>Partecipazione Offerta</strong>"), la relativa percentuale sul capitale sociale, il prezzo richiesto e le modalità di alienazione (la "<strong>Comunicazione di Vendita</strong>").<br/>
<strong><br/>
      4.2.5</strong> Il Presidente del Sindacato provvederà a trasmettere la Comunicazione di Vendita agli altri Partecipanti appartenenti al medesimo gruppo del Partecipante Venditore (i "<strong>Partecipanti Interessati</strong>") e ciascun Partecipante Interessato avrà facoltà di comunicare al Presidente del Sindacato la propria intenzione di acquistare - in maniera
      proporzionale alla partecipazione dallo stesso detenuta rispetto al numero di Azioni Sindacate complessivamente detenute da tutti i Partecipanti Interessati e fermi restando i limiti di possesso azionario di cui al precedente punto 4.1 - le Azioni, i Titoli Convertibili e/o i Diritti di Opzione del Partecipante Venditore, alle stesse condizioni indicate nella Comunicazione di Vendita (la
      <strong>"Comunicazione di Acquisto"</strong>).<br/>
<strong><br/>
      4.2.6</strong> Il Presidente del Sindacato dovrà dare comunicazione - tramite raccomandata a.r. - al Partecipante Venditore e ai Partecipanti Interessati del contenuto delle Comunicazioni di Acquisto ricevute da Partecipanti Interessati.<br/>
<strong><br/>
      4.2.7</strong> Laddove, all’esito della procedura di cui ai punti da 4.2.4 a 4.2.6, rimanessero Azioni, Titoli Convertibili e/o Diritti di Opzione non acquistati, il Presidente del Sindacato provvederà ad offrire proporzionalmente detti titoli agli altri Partecipanti estranei al gruppo di appartenenza del Partecipante Venditore.<br/>
<strong><u><br/>
      4.3 Organi del Sindacato</u></strong><br/>
      Gli organi del Sindacato sono:<br/>
      - il Comitato Direttivo;<br/>
      - l’Assemblea dei Partecipanti (congiuntamente, gli "<strong>Organi del</strong> <strong>Sindacato</strong>").<br/>
<strong><br/>
      4.3.1</strong> <strong>Comitato Direttivo</strong><br/>
<strong><br/>
      4.3.1.1</strong> Il Comitato Direttivo può discutere od approfondire qualunque argomento di interesse comune o comunque attinente alla gestione della Società e delle sue controllate.<br/>
      In particolare, al Comitato Direttivo sono attribuiti i seguenti compiti:
    </p>
<ul>
<li>
        esame dei piani operativi poliennali della Società;
      </li>
<li>
        esame del <em>budget</em> annuale e dei preconsuntivi su base almeno semestrale;
      </li>
<li>
        esame preventivo delle materie da sottoporsi all’Assemblea dei Partecipanti;
      </li>
<li>
        esame e deliberazioni relative all’esercizio del voto nelle Assemblee della Società;
      </li>
</ul>
<p>
<strong>4.3.1.2</strong> Il Comitato Direttivo è composto da 10 membri. Tre membri sono nominati dai Partecipanti del Gruppo A, un membro dal Partecipante del Gruppo B, due membri dai Partecipanti del Gruppo C, tre membri dai Partecipanti del Gruppo F2i e un membro, con funzioni di presidente (il "<strong>Presidente del Sindacato</strong>"), viene confermato di comune accordo
      nella persona dell’ing. Giuseppe Garofano; in caso di cessazione dalla carica da parte di quest’ultimo, il nuovo Presidente del Sindacato sarà nominato di comune accordo da tutti i Partecipanti, ovvero, in difetto di accordo, dal Presidente della Camera Arbitrale di Milano.<br/>
<strong><br/>
      4.3.1.3</strong> Il Comitato Direttivo nomina, tra i suoi membri, un Vice presidente, incaricato di presiedere le riunioni del comitato stesso in caso di assenza del Presidente del Sindacato.<br/>
<strong><br/>
      4.3.1.4</strong> I membri del Comitato Direttivo rimangono in carica per un periodo pari alla durata originaria del Patto Parasociale, salvo rinnovo del mandato o revoca anticipata ad insindacabile giudizio di chi ha provveduto alla loro nomina.<br/>
<strong><br/>
      4.3.1.5</strong> Il Comitato Direttivo viene convocato prima di ogni assemblea ordinaria della Società e di ogni Consiglio di Amministrazione della Società chiamato a convocare un’assemblea straordinaria della Società, ovvero qualora ne facciano espressa richiesta il Presidente ovvero due suoi membri. In ogni caso il Comitato Direttivo dovrà riunirsi, sempre su
      convocazione del Presidente del Sindacato, almeno con cadenza semestrale.<br/>
<strong><br/>
      4.3.1.6</strong> Salvo quanto indicato al successivo punto 4.3.1.7, il Comitato Direttivo, validamente costituito con un minimo di 6 membri presenti, delibera a maggioranza dei presenti alle riunioni del Comitato stesso. In caso di parità, prevale il voto del Presidente del Sindacato.<br/>
<strong><br/>
      4.3.1.7</strong> Le seguenti decisioni sono approvate dal Comitato Direttivo con il voto favorevole di almeno i due terzi dei presenti (con arrotondamento in eccesso):<br/>
      (a) determinazioni in merito alle delibere da assumere in sede di assemblea dei soci della Società in relazione alle seguenti materie:<br/>
      (i) approvazione di modifiche dello statuto sociale;<br/>
      (ii) operazioni straordinarie (ivi incluse, a titolo esemplificativo, operazioni di fusione, scissione, conferimenti); e<br/>
      (iii) distribuzione di dividendi;<br/>
      (b) determinazione del numero dei componenti del Comitato per gli Investimenti (come di seguito definito), in misura comunque non superiore a cinque, e designazione dei suoi componenti, fermo restando che di esso faranno parte il Presidente del Sindacato ed un membro del Comitato Direttivo designato dai Partecipanti del Gruppo F2i;<br/>
      (c) esame dei piani operativi poliennali della Società;<br/>
      (d) esame del <em>budget</em> annuale e dei preconsuntivi su base almeno semestrale;<br/>
      (e) esame preventivo delle materie da sottoporre all’Assemblea dei Partecipanti.<br/>
<br/>
      Le decisioni assunte dal Comitato Direttivo saranno vincolanti nei confronti dei Partecipanti.<br/>
<strong><br/>
      4.3.1.8</strong> Il Comitato per gli Investimenti (il "<strong>Comitato per gli Investimenti</strong>"), nominato ai sensi del precedente punto 4.3.1.7, ha compiti consultivi ed, in particolare, il compito di esaminare in via preventiva investimenti e disinvestimenti di importo superiore a Euro 10 milioni. Il Comitato per gli Investimenti esprimerà le sue valutazioni a
      maggioranza; in caso di parità prevarrà il voto del Presidente.<br/>
<strong><br/>
      4.3.2 Assemblea dei Partecipanti</strong><br/>
<br/>
      L’Assemblea dei Partecipanti, cui partecipano i legali rappresentanti dei Partecipanti o loro mandatari, è composta da tanti membri quanti sono i Partecipanti.<br/>
<br/>
      L’Assemblea dei Partecipanti è presieduta dal Presidente del Sindacato e, in sua assenza, dal Vice presidente nominato da detta Assemblea.<br/>
<br/>
      L’Assemblea dei Partecipanti viene convocata, oltre che per deliberare sulle materie di seguito specificate, ogni qualvolta il Presidente del Sindacato lo ritenga opportuno ovvero qualora ne facciano espressa richiesta almeno tre Partecipanti.<br/>
<br/>
      L’Assemblea dei Partecipanti delibera in ordine:<br/>
      (i) all’eventuale designazione del Presidente Onorario della Società, che potrà essere scelto anche al di fuori del Consiglio di Amministrazione della Società;<br/>
      (ii) alla designazione del Presidente e/o dell’Amministratore Delegato e/o dei consiglieri muniti di deleghe tra i componenti il Consiglio di Amministrazione nominati ai sensi del successivo punto 4.4.1.1.<br/>
<br/>
      L’Assemblea dei Partecipanti delibera con il voto favorevole di tanti Partecipanti che rappresentino almeno il 51% delle Azioni Sindacate.<br/>
<strong><br/>
      4.3.3 Esercizio del diritto di voto nelle assemblee della Società</strong><br/>
      Le deliberazioni degli Organi di Sindacato in ordine all’esercizio del diritto di voto nelle Assemblee della Società vincolano i Partecipanti. L’eventuale espressione del voto in modo difforme rispetto alle deliberazioni assunte dagli Organi del Sindacato darà luogo all’esclusione dal Sindacato ai sensi del successivo punto 5.<br/>
<strong><u><br/>
      4.4. Organi della Società</u></strong><br/>
<br/>
<strong>4.4.1 Consiglio di Amministrazione</strong><br/>
<strong><br/>
      4.4.1.1</strong> La Società sarà amministrata da un Consiglio di Amministrazione composto da 15 membri la cui designazione sarà effettuata nel seguente modo:<br/>
      (i) un candidato sarà designato dai Partecipanti del Gruppo A;<br/>
      (ii) un candidato sarà designato dal Partecipante del Gruppo B, previo gradimento espresso dai Partecipanti del Gruppo A, del Gruppo B e del Gruppo C con decisione assunta a maggioranza assoluta delle Azioni Sindacate da ciascuno di essi detenute;<br/>
      (iii) un candidato sarà designato dai Partecipanti del Gruppo C, previo gradimento espresso dai Partecipanti del Gruppo A, del Gruppo B e del Gruppo C con decisione assunta a maggioranza assoluta delle Azioni Sindacate da ciascuno di essi detenute;<br/>
      (iv) sette candidati saranno designati dai Partecipanti del Gruppo A, del Gruppo B e del Gruppo C, con decisione assunta a maggioranza assoluta delle Azioni Sindacate da ciascuno di essi detenute;<br/>
      (v) quattro candidati, tra cui uno in possesso dei requisiti di indipendenza (destinato ad entrare a far parte del Comitato di Controllo interno) ed un Vice Presidente, saranno designati dai Partecipanti del Gruppo F2i; ed infine<br/>
      (vi) qualora non vi siano altri azionisti della Società, diversi dai Partecipanti, che, secondo le previsioni di legge e di statuto, abbiano diritto alla nomina di un componente del Consiglio di Amministrazione della Società, un candidato sarà designato dal Comitato Direttivo che delibererà con la maggioranza qualificata di cui al precedente punto 4.3.1.7.<br/>
<br/>
      Il Consiglio di Amministrazione può nominare – su designazione dell’Assemblea dei Partecipanti – un Presidente Onorario della Società, che – se scelto tra membri esterni al Consiglio – potrà assistere in qualità di invitato senza diritto di voto alle riunioni del Consiglio di Amministrazione.<br/>
<br/>
      Il Consiglio di Amministrazione è validamente costituito con le maggioranze di legge e delibera con la maggioranza dei presenti, fatta eccezione per le materie di seguito riportate e non già specificamente recepite nel <em>Business Plan</em>, le cui decisioni saranno assunte con il voto favorevole di almeno i due terzi dei presenti (con arrotondamento in eccesso):<br/>
      a) qualsiasi proposta di modifica dello statuto della Società ed ogni altra operazione straordinaria (ivi incluse, a titolo esemplificativo, operazioni di fusione, scissione, conferimenti);<br/>
      b) ogni decisione in merito ai piani di <em>stock option</em> e delibere conseguenti;<br/>
      c) approvazione del <em>business plan</em>, <em>budget</em>, previsioni, stime e piani finanziari e/o eventuali relative modifiche di gruppo;<br/>
      d) operazioni relative anche a tutte le società del gruppo facente capo alla Società con terzi di qualsiasi natura il cui valore, per ogni singola operazione o per una serie di operazioni collegate (ossia funzionali alla realizzazione della medesima operazione), sia superiore ad Euro 10 milioni;<br/>
      e) qualsiasi operazione di qualsiasi importo con:<br/>
      i) parti correlate, come definite dall’art. 2, primo comma, lett. h) del Reg. Consob 11971/1999, fatta eccezione per le società controllate dalla Società;<br/>
      ii) i Partecipanti ed i soggetti che rispetto ad essi siano, direttamente e/o indirettamente, controllanti, controllati o soggetti a comune controllo;<br/>
      f) scioglimento anticipato, liquidazione, avvio di qualsiasi procedura concorsuale della Società, fatti salvi i casi di legge e l’esercizio del diritto di voto di tutte le società controllate nelle medesime decisioni.<br/>
<br/>
      Le materie per le quali è prevista una maggioranza qualificata non potranno essere delegate al Comitato Esecutivo ovvero all’Amministratore Delegato.<br/>
<strong><br/>
      4.4.2 Comitato Esecutivo</strong><br/>
<br/>
      Il Comitato Esecutivo della Società sarà composto da 6 membri, e ne faranno parte, "ex officio", il Presidente e un consigliere con delega della Società. Gli altri quattro membri saranno designati, in numero di uno dai partecipanti del Gruppo A, uno dal Partecipante del Gruppo B, uno dai Partecipanti del Gruppo C ed uno dai Partecipanti del Gruppo F2i.<br/>
      Il Comitato Esecutivo delibera a maggioranza dei presenti. In caso di parità di voti, la decisione verrà rimessa al Consiglio di Amministrazione.<br/>
<strong><br/>
      4.4.3 Collegio Sindacale</strong><br/>
<br/>
      Il Collegio Sindacale sarà composto da tre Sindaci effettivi e due Sindaci supplenti la cui designazione sarà effettuata nel seguente modo:<br/>
      (i) 1° Sindaco effettivo, con funzione di presidente, designato dal Comitato Direttivo che delibererà con la maggioranza qualificata di cui al precedente punto 4.3.1.7;<br/>
      (ii) 2° Sindaco effettivo designato dai Partecipanti del Gruppo F2i;<br/>
      (iii) 3° Sindaco effettivo designato dai Partecipanti del Gruppo A;<br/>
      (iv) 1° Sindaco supplente designato dai Partecipanti del Gruppo A;<br/>
      (v) 2° Sindaco supplente designato dai Partecipanti del Gruppo F2i.<br/>
      Qualora altri azionisti della Società, diversi dai Partecipanti, presentino una lista che ottenga un numero di voti immediatamente inferiore a quella presentata congiuntamente dai Partecipanti, il 1° Sindaco effettivo e il 1° Sindaco supplente saranno nominati da detta lista.<br/>
<strong><br/>
      4.4.4 <em>Management</em> operativo</strong><br/>
<br/>
      Nel caso in cui i Partecipanti del Gruppo F2i evidenzino l’insorgenza di diversità di valutazione circa l’efficacia del <em>management</em> operativo della Società (nel cui novero sono, pertanto, esclusi il Presidente, il Vice Presidente e l’Amministratore Delegato) rispetto alla realizzazione degli obiettivi del <em>Business Plan</em>, la questione sarà
      portata all’attenzione del Comitato Direttivo, che terrà conto della posizione rappresentata dai Partecipanti del Gruppo F2i.<br/>
<br/>
      Fino alla Data di Scadenza (come di seguito definita) del Patto Parasociale, i Partecipanti del Gruppo F2i hanno il diritto di richiedere la sostituzione dell’attuale CFO della Società e dell’attuale <em>observer/controller</em> avente poteri di verifica di documentazione e controllo in materia di amministrazione e finanza della Società e delle società dalla
      stessa controllate operanti nel settore <em>energy</em>.<br/>
<br/>
      In presenza di tale richiesta, i sostituti saranno comunque nominati con il gradimento dei Partecipanti del Gruppo F2i.<br/>
<strong><br/>
      5. Esclusione dall’Accordo - Penale</strong><br/>
<br/>
      Costituisce causa di esclusione immediata del Partecipante dal Sindacato la violazione delle disposizioni contenute nei punti 4.1, 4.2 e 4.3.3.<br/>
<br/>
      Il Presidente del Sindacato, una volta accertata la violazione, provvederà immediatamente a comunicare tale esclusione al Partecipante interessato e agli altri Partecipanti.<br/>
<br/>
      Nel caso di violazione degli obblighi di cui ai punti 4.1, 4.2 e 4.3.3, il Presidente del Sindacato potrà richiedere il pagamento - a titolo di penale - di una somma pari al 10% del valore <em>"market to market"</em> della più elevata partecipazione detenuta dal Partecipante inadempiente precedentemente o successivamente alla violazione degli obblighi di cui ai punti 4.1
      e 4.2 nonché della partecipazione detenuta al momento della violazione degli obblighi di cui al punto 4.3.3. (la "<strong>Penale</strong>"), salvo comunque il diritto al risarcimento dell’eventuale maggior danno. L’ammontare della Penale verrà distribuito, a cura del Presidente del Sindacato, ai Partecipanti in proporzione al numero di Azioni Sindacate da
      questi detenute al momento del pagamento della stessa.<br/>
<br/>
<strong>6. Durata</strong><br/>
<strong><br/>
      6.1</strong> Il Patto Parasociale avrà efficacia sino al 19 marzo 2012 (la "<strong>Data di Scadenza</strong>"), salve ulteriori proroghe secondo quanto indicato nel successivo punto 6.2.<br/>
<strong><br/>
      6.2</strong> Il Patto Parasociale si intenderà tacitamente prorogato, per ulteriori periodi di tre anni, nei confronti di quei Partecipanti che non abbiano comunicato – con lettera raccomandata a.r. da inviarsi al Presidente del Sindacato almeno quattro mesi prima rispetto alla Data di Scadenza - la propria intenzione di recedere, a condizione che il numero delle Azioni Sindacate
      rappresenti, al momento di ogni singola scadenza, almeno il 30% del capitale della Società.<br/>
<strong><br/>
      7.</strong> <strong>Deposito</strong><br/>
<br/>
      Il testo del Patto Parasociale, unitamente all’Addendum, è depositato presso l’ufficio del Registro delle Imprese di Milano.
    </p>
<p>
      12 gennaio 2011<br/>
<br/>
<strong>[AL.1.11.1]