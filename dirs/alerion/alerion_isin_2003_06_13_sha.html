/b>
</p>
<hr/>
<p align="center">
<strong>ALERION INDUSTRIES S.P.A.</strong>
</p>
<p>
      Si fa riferimento al patto parasociale concernente azioni di Alerion Industries S.p.A. (" <strong>Alerion</strong>" o la " <strong>Società</strong>") sottoscritto in data 19 marzo 2003 (il <strong>"Patto Parasociale"</strong>), il cui estratto è stato pubblicato sul il "Sole 24Ore" del 28 marzo 2003.
    </p>
<p>
      Si fa altresì riferimento all'estratto pubblicato il "Sole24 Ore" del 22 maggio 2003, con il quale il partecipanti al Patto Parasociale hanno comunicato (i) l'acquisto da parte del partecipante IBI HOLDING B.V.- avvenuto in data 15 maggio 2003 ad esito dell'offerta pubblica di acquisto dalla stessa promossa su azioni Alerion (l'"
      <strong>OPA"</strong>)- di n. 22.369.555 azioni, pari al 5,59% del capitale di tale società (le <strong>"Azioni Acquistate in sede di OPA"</strong>); (ii) l'apporto al Patto Parasociale delle Azioni Acquistate in sede di OPA; (iii) la conseguente variazione del numero di azioni complessivamente apportate al Patto Parasociale, passato da n. 228.478.922, pari al 57,10%
      del capitale sociale di Alerion, a n. 250.848.477, pari al 62,69% del capitale sociale
    </p>
<p>
      A tal riguardo, si comunica che:
    </p>
<p>
      a) in data 6 giugno 2003, è stato sottoscritto un accordo al fine di modificare il contenuto del solo art. 3.3 del Patto Parasociale, invariate le altre clausole del Patto Parasociale (l'" <strong>Accordo Modificativo"</strong>);
    </p>
<p>
      b) che l'Accordo Modificativo prevede, in sostanza, che IBI Holding B.V.- in deroga alle disposizioni di cui all'art. 4 del Patto Parasociale (" <em>Blocco e trasferimenti tra i Partecipanti appartenenti al medesimo Gruppo"</em>) - possa liberamente cedere a terzi, in tutto o in parte - ad un prezzo non inferiore a quello di OPA (pari ad Euro 0,386 per azione) - le Azioni
      Acquistate in sede di OPA ed apportate al Patto Parasociale stesso.
    </p>
<p>
      Il testo dell'Accordo Modificativo sarà depositato, nei termini di legge, presso l'ufficio del Registro delle Imprese di Milano.
    </p>
<p>
      Si riporta qui di seguito il testo integrale dell'estratto pubblicato sul il "Sole 24Ore" del 28 marzo 2003, che tiene conto delle modifiche introdotte a seguito dell'Accordo Modificativo
    </p>
<p align="center">
<strong>* * *</strong>
</p>
<p>
      Si comunica che in data 19 marzo 2003:
    </p>
<blockquote>
<p>
        (i) IBI Holding B.V., Fintad International S.A., AABAAC Beheer B.V., Caporale Vittorio, Ambrosi Alessandra, Colleoni Gastone, Garretpark N.V., Financiére Phone 1690 S.A., Astrim S.p.A., Naggi Giancamillo, Mattei Silvana, Rossini Ambrogio, Rossini Emanuele, Aladar S.A., Muisca S.A. (i <strong>"Partecipanti del Gruppo A</strong>");
      </p>
<p>
        (ii) Banca Monte dei Paschi di Siena S.p.A. (il <strong>"Partecipante del Gruppo B"</strong>);
      </p>
<p>
        (iii) Lloyd Adriatico S.p.A., Commerfin S.p.A., SIAS S.p.A., ATAHOTELS S.p.A., Finmatica S.p.A., Camomille Ltd (i <strong>"Partecipanti del Gruppo C"</strong>), 
      </p>
<p>
        (di seguito, congiuntamente, i <strong>"Partecipanti"</strong>)
      </p>
<p>
        hanno sottoscritto un patto parasociale (il " <strong>Patto Parasociale")</strong>relativo alle azioni di Alerion Industries S.p.A., apportando in sindacato (il <strong>"Sindacato"</strong>) - nell'ammontare di seguito specificato - le azioni dagli stessi detenute.
      </p>
</blockquote>
<p align="left">
      Si riportano di seguito gli elementi essenziali del Patto Parasociale, nonché le principali pattuizioni contenute nello stesso.
    </p>
<p align="left">
<strong>1. Società i cui strumenti finanziari sono oggetto del Sindacato</strong>
</p>
<p align="left">
      Alerion Industries S.p.A., con sede in Milano, Via Durini 16/18 (" <strong>Alerion</strong>" o la <strong>"Società"</strong>), capitale sociale interamente sottoscritto e versato pari a Euro 148.041.689,75, suddiviso in n. 400.112.675 azioni ordinarie del valore nominale di Euro 0,37 ciascuna. Alerion è quotata presso il Mercato Telematico Azionario.
    </p>
<p align="left">
<strong>2. Azioni conferite nel Sindacato</strong>
</p>
<p align="left">
      Il Sindacato riguarda complessivamente n. 250.848.477 azioni della Società (le " <strong>Azioni Sindacate</strong>"), pari al 62,69% del capitale della stessa. Si precisa che i Partecipanti hanno apportato nel Sindacato tutte le azioni di loro proprietà, ad eccezione dell'azionista AABAAC Beheer B.V. che non ha apportato al Sindacato n. 10.000.000 azioni di sua
      proprietà.
    </p>
<p align="left">
<strong>3. Soggetti aderenti al Sindacato e partecipazioni conferite</strong>
</p>
<p align="left">
      Il numero delle azioni conferite nel Sindacato da ciascuno dei Partecipanti, e la percentuale da esse rappresentate rispetto (i) al numero totale delle azioni sindacate e (i) al numero totale delle azioni di Alerion sono indicati nella tabella contenuta nell'estratto pubblicato su il "Sole24 Ore" del 22 maggio 2003.
    </p>
<p align="left">
      Ciascun Partecipante si è impegnato a conferire nel Sindacato tutte le ulteriori azioni che dovessero, direttamente o indirettamente, essere acquistate o sottoscritte dal Partecipante o che dovessero comunque derivare per effetto di assegnazioni gratuite, conversioni o aumenti del capitale.
    </p>
<p align="left">
      Si evidenzia che a seguito della sottoscrizione del Sindacato, nessuno dei Partecipanti detiene il controllo di Alerion.
    </p>
<p align="left">
      Si evidenzia altresì che i Partecipanti sono stati solidamente tenuti, ai sensi degli artt. 106 e 109 del d. lgs. n. 58/98, a promuovere, entro trenta giorni dalla sottoscrizione del Sindacato, un'offerta pubblica di acquisto obbligatoria su tutte le azioni di Alerion non detenute dai Partecipanti medesimi (di seguito, l'" <strong>OPA</strong>"). L'obbligo
      solidale dei Partecipanti di promuovere l'OPA è stato adempiuto dalla sola IBI HOLDING B.V., che ne ha sopportato per l'intero i costi, ivi incluso il pagamento del relativo corrispettivo
    </p>
<p align="left">
      A tal riguardo si precisa che IBI HOLDING B.V. ha (i) acquistato in data 15 maggio 2003, ad esito dell'OPA, n. 22.369.555 azioni, pari al 5,59% del capitale di tale società (le " <strong>Azioni Acquistate in sede di OPA"</strong>) e (ii) ha apportato le Azioni Acquistate in sede di OPA al Patto Parasociale;
    </p>
<p align="left">
<strong>4. Principali pattuizioni del Sindacato</strong>
</p>
<p align="left">
<strong><u>4.1 Limiti al possesso azionario</u></strong>
</p>
<p align="left">
<strong>4.1.1</strong>Ciascun Partecipante si obbliga a non acquistare, sottoscrivere o comunque detenere, né direttamente né indirettamente, né tramite società controllate o comunque facenti parte dello stesso gruppo di appartenenza - ovvero tramite il coniuge o ascendenti o discendenti in linea retta in caso di Partecipante persona fisica - una percentuale del capitale
      della Società superiore al 10%.
    </p>
<p align="left">
<strong>4.1.2</strong>In parziale deroga di quanto contenuto nel punto 4.1.1 <strong>,</strong>Banca Monte dei Paschi di Siena S.p.A. potrà incrementare, nel rispetto delle pattuizioni previste dal Patto Parasociale, la propria partecipazione nel capitale della Società fino al 15%.
    </p>
<p align="left">
<strong>4.1.3</strong>In deroga alle disposizioni di cui al successivo paragrafo 4.2 (" <em>Blocco e trasferimenti tra i Partecipanti appartenenti al medesimo Gruppo"</em>), i Partecipanti convengono che IBI HOLDING B.V potrà liberamente cedere a terzi, in tutto o in parte - ad un prezzo non inferiore a quello di OPA (pari ad Euro 0,386 per azione) - le Azioni Acquistate in
      sede di OPA..
    </p>
<p align="left">
<strong>4.1.4</strong>I Partecipanti si sono dati reciprocamente atto che AABAAC BEHEER B.V., in quanto coobbligato all'effettuazione dell'OPA, non potrà aderire all'OPA stessa per le n. 10.000.000 azioni non conferite nel Sindacato.
    </p>
<p align="left">
<strong><u>4.2 Blocco e trasferimenti tra Partecipanti appartenenti al medesimo gruppo</u></strong>
</p>
<p align="left">
<strong>4.2.1</strong>Se non diversamente previsto dal Patto Parasociale, per tutta la durata dello stesso, ciascun Partecipante si è impegnato a (i) a non trasferire a terzi, neppure parzialmente, le Azioni Sindacate o titoli convertibili in azioni della Società o che diano diritto ad acquistare o sottoscrivere azioni della Società (di seguito, i <strong>"Titoli
      Convertibili"</strong>) da essi stessi direttamente o indirettamente detenuti, ovvero, in caso di aumento di capitale a pagamento, i diritti di opzione a tali azioni o titoli convertibili spettanti (di seguito, i <strong>"Diritti di Opzione"</strong>) e (ii) a non iniziare per dette azioni, titoli e diritti d'opzione trattative per il trasferimento, nemmeno a termine.
    </p>
<p align="left">
<strong>4.2.2</strong>In parziale deroga a quanto previsto nel precedente punto 4.2.1, ciascun Partecipante potrà trasferire, in tutto o in parte, le Azioni Sindacate, i Titoli Convertibili o i Diritti di Opzione di rispettiva spettanza a società controllate, controllanti o soggette a comune controllo, a condizione che il soggetto acquirente aderisca preventivamente al Patto
      Parasociale e fermo restando che il Partecipante cedente resterà comunque obbligato in solido per tutte le obbligazioni nascenti dal Patto stesso.
    </p>
<p align="left">
<strong>4.2.3</strong>In parziale deroga a quanto previsto nel precedente punto 4.2.1, ciascun Partecipante persona fisica potrà trasferire per atto tra vivi, in tutto o in parte, le Azioni Sindacate, i Titoli Convertibili o i Diritti di Opzione di rispettiva spettanza al coniuge e agli ascendenti o discendenti in linea retta, a condizione che il soggetto acquirente aderisca
      preventivamente al Patto Parasociale e fermo restando che il Partecipante cedente resterà comunque obbligato in solido per tutte le obbligazioni nascenti dal Patto stesso.
    </p>
<p align="left">
<strong>4.2.4</strong>In parziale deroga a quanto previsto nel precedente articolo 4.2.1 e fermi restando i limiti di possesso azionario di cui al precedente punto 4.1, ciascun Partecipante (di seguito, il <strong>"Partecipante Venditore"</strong>) potrà trasferire, in tutto o in parte, le Azioni Sindacate, i Titoli Convertibili o i Diritti di Opzione di rispettiva spettanza
      esclusivamente ad altri Partecipanti appartenenti al medesimo gruppo. In tale circostanza, il Partecipante Venditore dovrà darne comunicazione, mediante raccomandata a.r., al Presidente del Sindacato (come di seguito definito) precisando il numero di Azioni, Titoli Convertibili e/o Diritti di Opzione che intende trasferire (di seguito, la <strong>"Partecipazione
      Offerta"</strong>), la relativa percentuale sul capitale sociale, il prezzo richiesto, le modalità di alienazione (di seguito, la <strong>"Comunicazione di Vendita"</strong>).
    </p>
<p align="left">
<strong>4.2.5</strong>Il Presidente del Sindacato provvederà a trasmettere la Comunicazione di Vendita agli altri Partecipanti appartenenti al medesimo gruppo del Partecipante Venditore (di seguito, i <strong>"Partecipanti Interessati"</strong>) e ciascun Partecipante Interessato avrà facoltà di comunicare al Presidente del Sindacato la propria intenzione di
      acquistare - in maniera proporzionale alla partecipazione dallo stesso detenuta rispetto al numero di Azioni Sindacate complessivamente detenute da tutti i Partecipanti Interessati e fermi restando i limiti di possesso azionario di cui al precedente punto 4.1 - le Azioni, i Titoli Convertibili e/o i Diritti di Opzione del Partecipante Venditore, alle stesse condizioni indicate nella
      Comunicazione di Vendita (di seguito, la <strong>"Comunicazione di Acquisto"</strong>).
    </p>
<p align="left">
<strong>4.2.6</strong>Il Presidente del Sindacato dovrà dare comunicazione - tramite raccomandata a.r. - al Partecipante Venditore e ai Partecipanti Interessati del contenuto delle Comunicazioni di Acquisto ricevute da Partecipanti Interessati.
    </p>
<p align="left">
<strong><u>4.3 Organi del Sindacato</u></strong>
</p>
<p align="left">
      Gli organi del Sindacato sono:
    </p>
<p align="left">
      - Il Comitato Direttivo;
    </p>
<p align="left">
      - L'Assemblea dei Partecipanti (di seguito, congiuntamente, gli " <strong>Organi del</strong><strong>Sindacato</strong>")
    </p>
<p align="left">
<strong>4.3.1</strong><strong>Comitato Direttivo</strong>
</p>
<p align="left">
      Il Comitato Direttivo può in ogni caso discutere od approfondire qualunque argomento di interesse comune o comunque attinente alla gestione della Società e delle sue controllate.
    </p>
<p align="left">
      In particolare al Comitato Direttivo sono attribuiti i seguenti compiti:
    </p>
<ul>
<li>
<p align="left">
          Esame dei piani operativi poliennali della Società<br/>
<br/>
</p>
</li>
<li>
<p align="left">
          Esame del budget annuale e dei preconsuntivi su base almeno semestrale<br/>
<br/>
</p>
</li>
<li>
<p align="left">
          Esame preventivo delle materie da sottoporsi all'Assemblea dei Partecipanti<br/>
<br/>
</p>
</li>
<li>
<p align="left">
          Esame e deliberazioni relative all'esercizio del voto nelle Assemblee della Società
        </p>
</li>
</ul>
<p align="left">
      Il Comitato Direttivo è composto da 10 membri. Cinque membri sono nominati dai Partecipanti del Gruppo A, un membro dal Partecipante del Gruppo B, tre membri dai Partecipanti del Gruppo C e un membro, con funzioni di presidente (di seguito, il <strong>"Presidente del Sindacato"</strong>), è nominato di comune accordo da tutti i Partecipanti.
    </p>
<p align="left">
      Il Comitato Direttivo nomina, tra i suoi membri, un Vice presidente, incaricato di presiedere le riunioni del comitato stesso in caso di assenza del Presidente del Sindacato.
    </p>
<p align="left">
      I membri del Comitato Direttivo rimangono in carica per un periodo pari alla durata originaria del Patto Parasociale, salvo rinnovo del mandato o revoca anticipata ad insindacabile giudizio di chi ha provveduto alla loro nomina.
    </p>
<p align="left">
      Il Comitato Direttivo viene convocato prima di ogni assemblea ordinaria della Società e di ogni Consiglio di Amministrazione della Società chiamato a convocare un'assemblea straordinaria della Società ovvero qualora ne facciano espressa richiesta il Presidente ovvero due suoi membri. In ogni caso il Comitato Direttivo dovrà riunirsi, sempre su convocazione del
      Presidente del Sindacato, almeno con cadenza semestrale.
    </p>
<p align="left">
      Il Comitato Direttivo, validamente costituito con un minimo di 6 membri presenti, delibera a maggioranza dei presenti alle riunioni del Comitato stesso. In caso di parità prevale il voto del Presidente del Sindacato.
    </p>
<p align="left">
      Il Comitato Direttivo nominerà un comitato per gli investimenti (di seguito, il <strong>"Comitato per gli Investimenti"</strong>), con compiti consultivi. Il Comitato per gli Investimenti sarà composto dal Presidente del Sindacato, che potrà invitare di volta in volta membri del Comitato Direttivo o consiglieri della Società, e da membri del Comitato Direttivo
      di cui due del Gruppo A, uno del Gruppo B e uno del Gruppo C. Il Comitato per gli Investimenti avrà il compito di esaminare in via preventiva investimenti e disinvestimenti di importo superiore a Euro 10 milioni.
    </p>
<p align="left">
<strong>4.3.2 Assemblea dei Partecipanti</strong>
</p>
<p align="left">
      L'Assemblea dei Partecipanti, cui partecipano i legali rappresentanti dei Partecipanti o loro mandatari, è composta da tanti membri quanti sono i Partecipanti.
    </p>
<p align="left">
      L'Assemblea dei Partecipanti è presieduta dal Presidente del Sindacato.
    </p>
<p align="left">
      L'Assemblea dei Partecipanti viene convocata, oltre che per deliberare sulle materie di seguito specificate, ogni qualvolta il Presidente del Sindacato lo ritenga opportuno ovvero qualora ne facciano espressa richiesta almeno tre Partecipanti.
    </p>
<p align="left">
      L'Assemblea dei Partecipanti delibera in ordine:
    </p>
<blockquote>
<p align="left">
        (i) all'eventuale designazione del Presidente Onorario della Società, che potrà essere scelto anche al di fuori del Consiglio di Amministrazione della Società;
      </p>
<p align="left">
        (ii) alla designazione del Presidente e/o dell'Amministratore Delegato e/o dei consiglieri muniti di deleghe, nonché del Presidente del Collegio Sindacale;
      </p>
<p align="left">
        (iii)  ad eventuali modifiche del Patto Parasociale;
      </p>
<p align="left">
        (iv) all'ammissione al Sindacato di nuovi partecipanti.
      </p>
</blockquote>
<p align="left">
      L'Assemblea dei Partecipanti delibera con il voto favorevole di tanti Partecipanti che rappresentino almeno il 51% delle Azioni Sindacate.
    </p>
<p align="left">
<strong>4.3.3 Esercizio del diritto di voto nelle assemblee della Società</strong>
</p>
<p align="left">
      Le deliberazioni degli Organi di Sindacato in ordine all'esercizio del diritto di voto nelle Assemblee della Società vincolano i Partecipanti. L'eventuale espressione del voto in modo difforme rispetto alle deliberazioni assunte dagli Organi del Sindacato darà luogo alla esclusione dal Sindacato ai sensi del successivo punto 6 con le modalità ivi previste.
    </p>
<p align="left">
<strong><u>4.4. Organi della Società</u></strong>
</p>
<p align="left">
<strong>4.4.1 Consiglio di Amministrazione</strong>
</p>
<p align="left">
      La Società sarà amministrata da un Consiglio di Amministrazione composto da 13 membri.
    </p>
<p align="left">
      Il Presidente e due consiglieri con deleghe della Società saranno designati dall'Assemblea dei Partecipanti. Per quanto riguarda gli altri membri del Consiglio, ne saranno designati fino a cinque dai partecipanti del Gruppo A, uno dal Partecipante del Gruppo B e fino a tre dai Partecipanti del Gruppo C. In tal modo intendendo che almeno un consigliere risulti indipendente.
    </p>
<p align="left">
<strong>4.4.2 Comitato Esecutivo</strong>
</p>
<p align="left">
      Il Comitato Esecutivo della Società sarà composto da 5 membri, e ne faranno parte, "ex officio", il Presidente e un consigliere con delega della Società. Gli altri 3 membri del Comitato Esecutivo saranno designanti, in numero di uno dai Partecipanti del Gruppo A, uno dal Partecipante del Gruppo B e uno dai Partecipanti del Gruppo C.
    </p>
<p align="left">
<strong>4.4.3 Collegio Sindacale</strong>
</p>
<p align="left">
      Ai fini della nomina dei membri del Collegio Sindacale, i Partecipanti si impegnano a presentare congiuntamente un'unica lista di tre candidati alla carica di sindaco effettivo e di due candidati alla carica di sindaco supplente, composta secondo il seguente criterio:
    </p>
<p align="left">
      - 1° Sindaco effettivo e Presidente del Collegio Sindacale: designato dall'Assemblea dei Partecipanti su indicazione dei Partecipanti del Gruppo A;
    </p>
<p align="left">
      - 2° Sindaco effettivo: designato dal Partecipante del Gruppo B;
    </p>
<p align="left">
      - 3° Sindaco effettivo: designato dai Partecipanti del Gruppo C;
    </p>
<p align="left">
      - 1° Sindaco Supplente: designato dai Partecipanti del Gruppo A;
    </p>
<p align="left">
      - 2° Sindaco Supplente: designato dal Partecipante del Gruppo B.
    </p>
<p align="left">
      Qualora altri azionisti della Società, diversi dai Partecipanti, presentino una lista che ottenga un numero di voti immediatamente inferiore a quella presentata congiuntamente dai Partecipanti, il 3 sindaco effettivo e il 2 sindaco supplente saranno nominati da quella lista.
    </p>
<p align="left">
<strong>5. Deposito delle Azioni Sindacate</strong>
</p>
<p align="left">
      I Partecipanti si sono impegnati a depositare le Azioni Sindacate di rispettiva spettanza - ad eccezione delle Azioni Sindacate di spettanza dei Partecipanti del Gruppo A che saranno costituite in pegno a garanzia della linea di credito concessa da Banca Monte dei Paschi di Siena a IBI HOLDING B.V per far fronte al pagamento del corrispettivo dell'OPA - in un unico conto presso un
      depositario di comune gradimento dei Partecipanti.
    </p>
<p align="left">
<strong>6. Esclusione dall'Accordo - Penale</strong>
</p>
<p align="left">
      Costituisce causa di esclusione immediata del Partecipante dal Sindacato la violazione delle disposizioni contenute nei punti 4.1, 4.2 e 4.3.3. Il Presidente del Sindacato, una volta accertata la violazione, provvederà immediatamente a comunicare tale esclusione al Partecipante interessato e agli altri Partecipanti.
    </p>
<p align="left">
      Nel caso di violazione degli obblighi di cui ai punti 4.1, 4.2 e 4.3.3, il Presidente del Sindacato potrà richiedere il pagamento - a titolo di penale - di una somma pari al 10% del valore <em>"market to market"</em>della più elevata partecipazione detenuta dal Partecipante inadempiente precedentemente o successivamente alla violazione degli obblighi di cui ai punti 4.1
      e 4.2 nonché della partecipazione detenuta al momento della violazione degli obblighi di cui al punto 4.3.3. (di seguito, la <strong>"Penale"</strong>), salvo comunque il diritto al risarcimento dell'eventuale maggior danno. L'ammontare della Penale verrà distribuito, a cura del Presidente del Sindacato, ai Partecipanti in proporzione al numero di Azioni
      Sindacate da questi detenute al momento del pagamento della stessa.
    </p>
<p align="left">
<strong>7. Durata</strong>
</p>
<p align="left">
      Il Patto Parasociale avrà efficacia sino al decorso del termine di tre anni dalla data di sottoscrizione (di seguito, la <strong>"Data di Scadenza"</strong>).
    </p>
<p align="left">
      Il Patto Parasociale si intenderà tacitamente prorogato, per ulteriori periodi di tre anni, nei confronti di quei Partecipanti che non abbiano comunicato - con lettera raccomandata a.r. da inviarsi al Presidente del Sindacato almeno quattro mesi prima rispetto alla Data di Scadenza - la propria intenzione di recedere, a condizione che il numero delle Azioni Sindacate rappresenti, al
      momento di ogni singola scadenza, almeno il 30% del capitale della Società.
    </p>
<p align="left">
<strong>8. Deposito</strong>
</p>
<p align="left">
      Il testo del Patto Parasociale verrà depositato, nei termini di legge, presso l'ufficio del Registro delle Imprese di Milano.
    </p>
<p align="left">
      13 giugno 2003
    </p>
<p align="left">
<b>[AL.1.03.3]