/strong>
</p>
<hr/>
<p align="center">
<strong>SINTONIA S.A.</strong>
</p>
<p align="left">
      In data 19 dicembre 2008 è stato stipulato tra Edizione S.r.l (società risultante dalla incorporazione, avvenuta in data 1 gennaio 2009, di Sintonia S.p.A. in Ragione S.a.p.a. di Gilberto Benetton e C., “<strong>Edizione</strong>”), Sintonia S.A. (“<strong>Sintonia SA</strong>”), Mediobanca – Banca di Credito Finanziario S.p.A.
      (“<strong>Mediobanca</strong>”), Sinatra S.àr.l. (“<strong>Sinatra</strong>”) ed Elmbridge Investment Pte. Ltd. (“<strong>Elmbridge</strong>”) un patto parasociale avente ad oggetto Sintonia SA e, su alcune disposizioni, Atlantia S.p.A., che modifica e sostituisce il patto parasociale sottoscritto tra Sintonia S.p.A., Sintonia SA, Mediobanca e
      Sinatra il 15 gennaio 2008, come modificato in data 15 aprile 2008, contestualmente all’adesione al patto parasociale da parte di Elmbridge (il “<strong>Patto Parasociale</strong>”). In relazione al Patto Parasociale sono stati tempestivamente effettuati tutti gli adempimenti di cui all’art. 122 del D. Lgs. 24.2.1998, n. 58 (come successivamente modificato, il
      “<strong>Testo Unico</strong>”) e delle applicabili disposizioni della delibera Consob n. 11971 del 14.5.1999 (come successivamente modificata, il “<strong>Regolamento Emittenti</strong>”).<br/>
<br/>
<strong>1. Società i cui strumenti finanziari rientrano, fra gli altri, nell’oggetto delle pattuizioni<br/>
</strong><br/>
      L’oggetto del Patto Parasociale comprende le seguenti società:<br/>
      (i) Sintonia SA che ha sede in Lussemburgo, Place d’Armes 1, è iscritta presso il Registro delle Imprese del Lussemburgo (numero B 77.504). Il capitale sociale versato di Sintonia SA è pari ad Euro 1.176.053,00 ed è diviso in 1.176.053 di azioni del valore nominale unitario di Euro 1; e<br/>
      (ii) Atlantia che ha sede a Roma, in via Antonio Nibby 20 ed è iscritta presso il Registro delle Imprese di Roma, numero di iscrizione e codice fiscale 03731380261. Il capitale sociale versato di Atlantia è pari ad Euro 571.711.557,00 ed è diviso in 571.711.557 di azioni del valore nominale unitario di Euro 1 (le “<strong>Azioni Atlantia</strong>”).<br/>
<br/>
<strong>2. Azioni e strumenti finanziari oggetto del Patto Parasociale</strong><br/>
<br/>
      Il Patto Parasociale contiene disposizioni che riguardano:<br/>
      (i) tutte le Azioni Sintonia SA, nonché tutte le ulteriori Azioni Sintonia SA e le azioni di qualunque categoria che dovessero essere emesse da Sintonia SA (le “<strong>Azioni Sintonia SA</strong>”); e<br/>
      (ii) le Azioni Atlantia detenute alla data odierna da Schemaventotto S.p.A. (n. 171.856.494 azioni ordinarie, pari al 30,06% del capitale sociale) che è controllata da Sintonia SA e le Azioni Atlantia detenute direttamente da Sintonia SA (n. 45.736.693 azioni ordinarie, pari all’8% del capitale sociale), nonché tutte le altre azioni di qualunque categoria di Atlantia
      che saranno detenute, direttamente o indirettamente, da Sintonia SA.<br/>
<br/>
<strong>3. Soggetti aderenti al Patto Parasociale<br/>
</strong><br/>
      La tabella riportata nel seguito indica: (i) gli azionisti di Sintonia SA alla data dell’ 11 giugno 2009 (gli “<strong>Azionisti</strong>”), (ii) la percentuale di partecipazione degli Azionisti al capitale di Sintonia SA alla medesima data e (iii) la percentuale di partecipazione degli Azionisti e di potenziali nuovi investitori, ad esito dell’integrale
      sottoscrizione dell’ aumento di capitale di cui al successivo paragrafo 4 l), già autorizzato:
    </p>
<p align="left">
       
    </p>
<table border="1" cellpadding="1" cellspacing="1" width="100%">
<tbody>
<tr>
<td>
<p align="center">
                                        <strong>Parte</strong> 
            </p>
</td>
<td>
<strong>Azioni Sintonia SA detenute all' 11 giugno 2009</strong>
</td>
<td>
<strong>% di partecipazione al capitale sociale all' 11 giugno 2009</strong>
</td>
<td>
<strong>% di partecipazione al capitale sociale a seguito della sottoscrizione dell'aumento di capitale già autorizzato</strong> 
          </td>
</tr>
<tr>
<td>
            Edizione
          </td>
<td>
<p align="center">
              930.000
            </p>
</td>
<td>
<p align="center">
              79,08%
            </p>
</td>
<td>
<p align="center">
              50,10%
            </p>
</td>
</tr>
<tr>
<td>
            Elmbridge*
          </td>
<td>
<p align="center">
              30.000
            </p>
</td>
<td>
<p align="center">
              2,55%
            </p>
</td>
<td>
<p align="center">
              13,94%
            </p>
</td>
</tr>
<tr>
<td>
            Sinatra**
          </td>
<td>
<p align="center">
              139.749
            </p>
</td>
<td>
<p align="center">
              11,88%
            </p>
</td>
<td>
<p align="center">
              7,86%
            </p>
</td>
</tr>
<tr>
<td>
            Mediobanca
          </td>
<td>
<p align="center">
              76.304
            </p>
</td>
<td>
<p align="center">
              6,49%
            </p>
</td>
<td>
<p align="center">
              4,69%
            </p>
</td>
</tr>
<tr>
<td>
            Nuovi Investitori
          </td>
<td>
<p align="center">
              0
            </p>
</td>
<td>
<p align="center">
              0%
            </p>
</td>
<td>
<p align="center">
              23,41%
            </p>
</td>
</tr>
<tr>
<td>
<p align="center">
              Totale
            </p>
</td>
<td>
<p align="center">
              1.176.053
            </p>
</td>
<td>
<p align="center">
              100%
            </p>
</td>
<td>
<p align="center">
              100,00%
            </p>
</td>
</tr>
</tbody>
</table>
     <br/>
<br/>
<p>
      * Elmbridge è interamente posseduta dalla società GIC Infra Holdings Pte Ltd, la quale è gestita da GIC Special Investments Pte Ltd, società controllata dalla società Government of Singapore Investment Corporation Pte Ltd.<br/>
<br/>
      ** Sinatra è una società posseduta da GS Infrastructure Partners, la quale è gestita da un <em>General Partner</em> che è una società controllata da The Goldman Sachs Group, Inc.
    </p>
<p>
<strong>4. Contenuto del Patto Parasociale<br/>
</strong><br/>
      Si sintetizza nel seguito il contenuto delle più rilevanti pattuizioni del Patto Parasociale.<br/>
<br/>
<strong>A. Disposizioni relative a Sintonia SA<br/>
</strong><br/>
<strong>a) <u>Scopo della Società e raccolta di capitali</u></strong>: scopo principale di Sintonia SA è quello di ricercare, investire e finanziare importanti opportunità di investimento esclusivamente nel settore delle infrastrutture quali, a titolo esemplificativo, autostrade, aeroporti, porti, stazioni per il trasporto delle merci e stazioni ferroviarie e nel settore
      delle infrastrutture poste a servizio delle telecomunicazioni (le “<strong>Opportunità di Investimento Infrastrutturale</strong>”), con l’obiettivo di controllare e gestire le Opportunità di Investimento Infrastrutturale detenute. Sintonia SA intende raccogliere capitali per un ammontare di circa 4 miliardi di Euro e Edizione intende mantenere una partecipazione
      almeno pari al 50,1% del capitale sociale della Società.<br/>
<br/>
<strong>b) <u>Partecipazioni nella Società e Azionisti di Rilievo</u></strong>: ogniqualvolta, in questo paragrafo A, si fa riferimento alla partecipazione detenuta da un Azionista, la stessa viene calcolata assumendo la sottoscrizione ed il pagamento integrali, da parte di tutti gli Azionisti, delle Azioni Sintonia SA rivenienti dagli aumenti di capitale di Sintonia SA  riservati
      ad essi. Tali partecipazioni risultano, nella loro definitiva consistenza, nella tabella sub punto 3. che precede.<br/>
<br/>
      Ogniqualvolta, in questo paragrafo A, si fa riferimento ad “<strong>Azionisti di Rilievo</strong>” si intendono gli azionisti che detengano almeno il 9% delle Azioni Sintonia SA, Mediobanca per tutto il periodo in cui la stessa Mediobanca sarà titolare di almeno il 3,7% delle Azioni Sintonia SA, nonché Sinatra, solo con riguardo alle previsioni di seguito
      specificate,  per tutto il periodo in cui la stessa sarà titolare di almeno il 7.8% delle Azioni Sintonia SA.<br/>
<br/>
<strong>c) <u>Divieto di alienazione</u></strong>: è previsto un divieto di alienazione delle Azioni Sintonia SA fino al 15 gennaio 2013 (il “<strong>Periodo di Lock-up</strong>”). Restano esclusi da tale divieto: (i) i trasferimenti a società interamente controllate/controllanti e (ii) i trasferimenti da Sintonia a uno o più nuovi investitori fino ad un ammontare
      complessivo di 70.000 Azioni Sintonia SA, a condizione, comunque, che gli Azionisti di Rilievo (escluso Sinatra) abbiano acconsentito all’ingresso del nuovo investitore proposto.<br/>
<br/>
<strong>d) <u>Prelazione</u></strong>: una volta decorso il Periodo di Lock-up, qualora un Azionista intenda trasferire a terzi, in tutto o in parte, le proprie Azioni Sintonia SA (le “<strong>Azioni Sintonia SA Offerte</strong>”), agli altri Azionisti è riconosciuto il diritto di acquistare tutte, ma non meno di tutte, le Azioni Sintonia SA Offerte a lui spettanti
      pro-rata, con diritto di accrescimento. Il diritto di prelazione dovrà essere esercitato agli stessi termini e condizioni proposti dal terzo per le Azioni Sintonia SA Offerte, qualora il corrispettivo sia interamente in danaro, ovvero a termini e condizioni sostanzialmente simili e comunque non meno favorevoli, nel complesso, a quelli offerti dal terzo, in ogni altra diversa
      operazione.<br/>
<br/>
<strong>e) <u>Diritti e Obblighi di Covendita</u></strong>: una volta decorso il Periodo di Lock-up, qualora Edizione intenda trasferire, in tutto o in parte, le proprie Azioni Sintonia SA ad un terzo (il “<strong>Proposto Terzo Acquirente</strong>”):<br/>
<br/>
      (i) gli altri Azionisti di Rilievo (incluso Sinatra, qualora sia titolare di almeno il 7.8% delle Azioni Sintonia SA.) potranno richiedere a Edizione che il Proposto Terzo Acquirente acquisti (agli stessi termini e condizioni proposti a Sintonia): (i) fino ad un massimo di tutte le Azioni Sintonia SA possedute dagli Azionisti di Rilievo richiedenti, qualora le Azioni Sintonia SA che
      Edizione intende trasferire, facciano diminuire la partecipazione di Edizione in Sintonia SA ad una percentuale pari o inferiore al 50% del capitale di Sintonia SA, ovvero, in caso contrario, (ii) una percentuale delle Azioni Sintonia SA possedute dagli Azionisti di Rilievo richiedenti, uguale alla percentuale delle Azioni Sintonia SA offerte da Sintonia al Proposto Terzo Acquirente
      rispetto al numero complessivo di Azioni Sintonia SA detenute da Edizione (la “Percentuale di Vendita”); e<br/>
<br/>
      (ii) Edizione – qualora intenda trasferire al Proposto Terzo Acquirente un numero di Azioni Sintonia SA tale che faccia scendere la propria partecipazione in Sintonia SA al di sotto del 50% – potrà richiedere agli altri Azionisti di trasferire, agli stessi termini e condizioni proposti a Edizione, le proprie Azioni Sintonia SA al Proposto Terzo Acquirente (a meno che,
      con riguardo agli Azionisti di Rilievo, essi non abbiano già esercitato il diritto di cui al punto (i) che precede), in una misura pari alla Percentuale di Vendita, essendo inteso che, qualora a seguito del predetto trasferimento, l’Azionista di Rilievo (escluso Sinatra) venga a detenere un numero di Azioni Sintonia SA tale che comporti la perdita della sua qualità di
      Azionista di Rilievo, tale Azionista di Rilievo avrà il diritto di vendere al Proposto Terzo Acquirente tutte le sue Azioni Sintonia SA.<br/>
<br/>
      Oltre ai sopra citati diritti e obblighi di co-vendita, il Patto Parasociale prevede che, una volta decorso il Periodo di <em>Lock-up</em>, qualora Sinatra o Elmbridge (l’“<strong>Azionista Venditore</strong>”, a seconda dei casi) intendano trasferire, in tutto o in parte, le proprie Azioni Sintonia SA ad un Proposto Terzo Acquirente, Elmbridge  o Sinatra (l’
      “<strong>Azionista Co-Venditore</strong>”, a seconda dei casi) potranno richiedere che il Proposto Terzo Acquirente acquisti (agli stessi termini e condizioni proposti all’Azionista Venditore) una percentuale delle Azioni Sintonia SA possedute dall’Azionista Co-Venditore uguale alla percentuale delle Azioni Sintonia SA offerte dall’Azionista Venditore al
      Proposto Terzo Acquirente rispetto al numero complessivo di Azioni Sintonia SA detenute dall’Azionista Venditore.<br/>
<br/>
<strong>f) <u>Assemblea ordinaria e straordinaria di Sintonia SA</u></strong>: ai sensi del Patto Parasociale: (1) ogni deliberazione che deve essere approvata dall’Assemblea ordinaria dovrà essere assunta con la maggioranza semplice pari al 50,1% del capitale sociale, (2) ogni deliberazione che deve essere approvata dall’Assemblea straordinaria dovrà essere approvata
      con una maggioranza qualificata pari a non meno del 75% del capitale sociale e (3) ogni deliberazione avente ad oggetto la rettifica o la modifica di qualsiasi previsione dello statuto che rifletta le previsioni del Patto Parasociale, dovrà essere approvata da una maggioranza qualificata che sia non inferiore al 97% del capitale sociale.<br/>
<br/>
<strong>g) <u>Composizione e quorum deliberativi del Consiglio di Amministrazione di Sintonia SA</u></strong>: (1) è previsto che il Consiglio di Amministrazione sia composto da un massimo di 13 membri. Edizione ha diritto di designare almeno la maggioranza dei membri del Consiglio di Amministrazione (fino a quando conserverà una partecipazione in Sintonia SA almeno pari al 50,1%
      del capitale sociale), mentre Sinatra ha diritto di designare un amministratore (fino a quando conserverà una partecipazione in Sintonia SA almeno pari al 7,8% del capitale sociale) e Mediobanca ha diritto di designare un amministratore (fino a quando conserverà una partecipazione in Sintonia SA almeno pari al 3,7% del capitale sociale). I nuovi investitori avranno diritto di
      nominare: (i) un amministratore per ogni 11% di Azioni Sintonia SA da essi detenute, in occasione della prima nomina di amministratori successiva al loro investimento in Sintonia SA e (ii) un amministratore per ogni 9% di Azioni Sintonia SA, per ogni successiva nomina di amministratori. Gli azionisti diversi da Edizione potranno accordarsi per cumulare le proprie partecipazioni in Sintonia
      SA al fine di raggiungere una tra le predette percentuali. Il Presidente e l’Amministratore Delegato sono nominati, tra gli amministratori designati da Sintonia, a seguito di consultazione con gli altri Azionisti di Rilievo (escluso Sinatra).<br/>
<br/>
      (2) Il Consiglio di Amministrazione è validamente costituito con la partecipazione della maggioranza degli amministratori in carica e delibera in ogni occasione con il voto favorevole della maggioranza semplice dei consiglieri presenti e votanti, con la sola eccezione di alcune materie per le quali è necessario il voto favorevole di tutti i consiglieri fuorché uno
      (l’“<strong>Approvazione a Maggioranza Qualificata</strong>”). Tra le materie soggette all’Approvazione a Maggioranza Qualificata sono incluse - con l’eccezione delle materie che riguardano l’attività di società controllate quotate per le quali, fintantoché la quota di possesso in tali società quotate non sia pari ad almeno 2/3 del
      capitale, il consiglio delibera a maggioranza semplice dei presenti e votanti - le seguenti materie: (i) acquisizioni o dismissioni superiori ad un determinato ammontare, (ii) l’approvazione del <em>business plan</em> delle società controllate da Sintonia SA, (iii) l’acquisto, anche tramite controllate, di Azioni Atlantia, (iv) la proposta agli azionisti di ogni operazione
      che deve essere approvata mediante delibera dell’Assemblea straordinaria, <em>ivi</em> incluse, le decisioni relative a <em>spin-off</em>, fusioni, scissioni, vendita di tutte o quasi tutte le attività di Sintonia SA, la modifica del capitale di Sintonia SA o delle sue controllate o l’ammissione a quotazione delle Azioni Sintonia SA, (v) le modifiche statutarie e (vi) la
      definizione dei termini e dell’ammontare dell’aumento di capitale riservato ai nuovi investitori.<br/>
<br/>
<strong>h) <u>Opzione di Acquisto</u></strong>: si verifica uno stallo decisionale (lo “<strong>Stallo Decisionale</strong>”), qualora il Consiglio di Amministrazione non riesca a conseguire l’Approvazione a Maggioranza Qualificata relativamente all’approvazione di acquisizioni o dismissioni superiori ad un determinato ammontare, ovvero all’approvazione del
      <em>business plan</em> di una delle società controllate da Sintonia SA, e tale mancata approvazione si sia verificata in relazione a tre separate e consecutive proposte (a) per dare attuazione a tre differenti operazioni e (b) che sono state presentate al Consiglio di Amministrazione, in buona fede, in un periodo di almeno 6 mesi e (c) in ciascuna delle tre consecutive occasioni, il
      mancato raggiungimento della Approvazione a Maggioranza Qualificata del Consiglio di Amministrazione sia stato causato dal dissenso o dall’assenza degli Amministratori designati dallo stesso Azionista, diverso da Sintonia (l’“<strong>Azionista Dissenziente</strong>”), escluso il caso in cui il dissenso sia originato da conflitto di interesse. Qualora si verifichi uno
      Stallo Decisionale, e tale Stallo Decisionale non sia risolto <em>bona fide</em> entro 60 giorni, Edizione potrà inviare all’Azionista Dissenziente una comunicazione, con la quale chiede all’Azionista Dissenziente di vendere tutte, e non solo parte, delle sue Azioni Sintonia SA a Edizione, ad un prezzo stabilito secondo criteri predeterminati.<br/>
<br/>
<strong>i) <u>Ulteriori Azionisti</u></strong>: le previsioni del Patto Parasociale saranno applicate a tutte le Azioni Sintonia SA assegnate o emesse da Sintonia SA dopo la data di sottoscrizione del Patto Parasociale e Sintonia SA non dovrà assegnare o emettere alcuna di tali Azioni Sintonia SA a meno che il nuovo potenziale investitore abbia sottoscritto il Patto Parasociale in
      qualità di Azionista, assumendo gli oneri e i diritti derivanti dal Patto Parasociale.<br/>
<br/>
<strong>l) <u>Aumenti di Capitale</u></strong>: (1) Il 15 gennaio 2008, l’Assemblea straordinaria di Sintonia SA ha deliberato un aumento del capitale sociale per numero 776.447 Azioni Sintonia SA (l’“<strong>Aumento di Capitale</strong>”), dando mandato al Consiglio di Amministrazione di emettere, entro cinque anni e con esclusione del diritto di opzione, le
      predette Azioni Sintonia SA, di volta in volta, entro il limite del capitale sociale autorizzato, al fine di dare esecuzione ai seguenti aumenti di capitale:<br/>
<br/>
      (i) un aumento di capitale, da eseguire in una o più <em>tranche</em>, riservato a Sinatra, per un corrispettivo pari a Euro 549.727.732,00, per numero 109.748 Azioni Sintonia SA. In data 11 giugno 2009, in esercizio del suddetto mandato, sono state emesse n. 109.749 Azioni Sintonia SA riservate a Sinatra (l’“<strong>Aumento di Capitale Sinatra</strong>”),
      sottoscritte a seguito della conversione in capitale sociale di un prestito soci subordinato di importo sostanzialmente pari, precedentemente erogato da Sinatra a Sintonia, oltre al versamento di un conguaglio in denaro pari a Euro 2.747 al fine di ottenere un numero di azioni intero. La tabella di cui al paragrafo 3 che precede tiene conto dell’Aumento di Capitale Sinatra;<br/>
<br/>
      (ii) un aumento di capitale, da eseguire in una o più tranche, riservato a Mediobanca, per un corrispettivo pari a Euro 286.230.190,00, per numero 73.271 Azioni Sintonia SA. In data 11 giugno 2009, in esercizio del suddetto mandato, sono state emesse n. 66.304 Azioni Sintonia SA riservate a Mediobanca (l’“<strong>Aumento di Capitale Mediobanca</strong>”). Tali
      azioni sono state sottoscritte attraverso la conversione in capitale sociale di un prestito soci subordinato precedentemente erogato da Mediobanca a Sintonia (arrotondato mediante un conguaglio in denaro pari a Euro 2.251 al fine di ottenere un numero di azioni intero). La tabella di cui al paragrafo 3 che precede tiene conto dell’Aumento di Capitale Mediobanca. La quota residua di
      aumento di capitale riservato a Mediobanca è pari a Euro 24.541.296,00, per numero 6.968 Azioni Sintonia SA;<br/>
<br/>
      (iii) un aumento di capitale da eseguire, in una o più tranche, riservato a Elmbridge, per un corrispettivo pari a Euro 849.726.740,00, per numero 217.593 Azioni Sintonia SA (che, sommate alle n. 30.000 Azioni Sintonia SA attualmente detenute, consentirebbero a Elmbridge di essere titolare del 17,68% del capitale sociale, senza considerare gli aumenti di capitale riservati ai
      nuovi investitori di cui al successivo punto (iv)); e<br/>
<br/>
      (iv) fino ad un massimo di cinque ulteriori aumenti di capitale per un massimo di  numero 375.835  Azioni Sintonia SA, riservato a nuovi investitori.
    </p>
<p>
      (2) Qualora un Azionista non provveda al pagamento della sua quota parte di un aumento del capitale sociale di Sintonia SA che si è impegnato a sottoscrivere (“<strong>Azionista Inadempiente</strong>”), (i) ciascuno degli altri Azionisti avrà il diritto di acquistare, pro rata, le azioni rivenienti da precedenti aumenti di capitale sottoscritte dall’Azionista
      Inadempiente, per un corrispettivo stabilito secondo criteri predeterminati e (ii) Edizione avrà diritto di acquistare qualsiasi Azione Sintonia SA di proprietà dell’Azionista Inadempiente che fosse stata venduta all’Azionista Inadempiente dalla stessa Edizione, per un corrispettivo stabilito secondo criteri predeterminati.<br/>
<br/>
<strong>m) <u>Listing e Spin-off di Sintonia SA</u>.</strong> (1) Ciascun Azionista di Rilievo (incluso Sinatra, qualora sia titolare di almeno il 7.8% delle Azioni Sintonia SA.) potrà chiedere di procedere ad un’IPO delle Azioni Sintonia SA dopo la scadenza del Periodo di <em>Lock-Up</em> e, in caso di IPO, ciascun Azionista avrà diritto di partecipare alla stessa in una
      misura proporzionale alla propria partecipazione in Sintonia SA. <br/>
<br/>
      (2) Se, a seguito della predetta richiesta, la quotazione delle Azioni Sintonia SA non si verifica entro la fine del terzo anniversario dalla scadenza del Periodo di <em>Lock-Up</em>, ciascun Azionista di Rilievo (incluso Sinatra, qualora sia titolare di almeno il 7.8% delle Azioni Sintonia SA.) potrà richiedere lo <em>spin-off</em> delle attività di Sintonia SA a vantaggio degli
      Azionisti (lo “<strong><em>Spin-off</em></strong>”). Nella misura in cui alla data dello <em>Spin-off</em>, la partecipazione indiretta detenuta da Edizione in Atlantia sia superiore alla soglia oltre la quale, in base alla legge italiana applicabile ad Atlantia, sussiste l’obbligo di promuovere un’offerta pubblica d’acquisto (la “<strong>Soglia di
      Offerta Pubblica d’Acquisto</strong>”), lo <em>Spin-off</em> sarà realizzato mediante una distribuzione proporzionale delle attività di Sintonia SA a favore degli Azionisti. Se, al contrario, la quota proporzionale della partecipazione in Atlantia alla quale Edizione avrebbe diritto, risulti inferiore o pari alla Soglia di Offerta Pubblica d’Acquisto, e
      purché vengano rispettate determinate condizioni, Edizione avrà il diritto di ricevere, almeno quella percentuale di partecipazione in Atlantia detenuta da Sintonia SA tale che la partecipazione posseduta da Edizione in Atlantia sia superiore alla Soglia di Offerta Pubblica d’Acquisto. Le restanti Azioni Atlantia, di proprietà di Sintonia SA , saranno allocate tra gli
      altri Azionisti, in misura proporzionale alla partecipazione detenuta in Sintonia SA da ciascuno degli altri Azionisti, e, in tale <em>Spin-off</em>, ciascuno di tali altri Azionisti riceverà una distribuzione addizionale delle altre attività di Sintonia SA diverse da Azioni Atlantia.<br/>
<br/>
<strong>n) <u>Cambio di controllo</u>.</strong> È stato attribuito agli Azionisti, diversi da Elmbridge, il diritto di acquistare le Azioni Sintonia SA detenute da Elmbridge, ad un  prezzo stabilito secondo criteri predeterminati, in caso di cambio di controllo di quest’ultima, analogamente a quanto stabilito in favore degli Azionisti, diversi da Sinatra, in caso di cambio
      di controllo di Sinatra.<br/>
<br/>
<strong>5. Controversie<br/>
</strong><br/>
      Ogni controversia derivante dal Patto Parasociale sarà decisa, applicando la legge del Lussemburgo, da un arbitrato, con sede a Parigi, amministrato dalla Corte Arbitrale Internazionale della Camera Internazionale del Commercio, e governato e condotto in conformità alle sue Regole Arbitrali Internazionali.<br/>
<br/>
<strong>6. Durata del Patto Parasociale</strong><br/>
<br/>
      Il Patto Parasociale resterà valido ed efficace fino alla prima tra le seguenti date:<br/>
<br/>
      (i) alla data in cui si verifichi un’IPO Qualificata (ovvero, un IPO in cui venga offerto e venduto da Sintonia SA o dagli Azionisti - sia su base primaria che secondaria - non meno del 30% del capitale sociale di Sintonia SA);<br/>
<br/>
      (ii) alla data in cui una persona o una società (insieme con le sue società affiliate) sia titolare della totalità delle Azioni Sintonia SA;<br/>
<br/>
      (iii) alla data di perfezionamento di un’operazione straordinaria, a seguito della quale, gli Azionisti alla data del Patto Parasociale vengano a detenere meno della maggioranza del totale degli strumenti finanziari aventi diritto di voto dell’entità che sopravvive a tale operazione; e<br/>
<br/>
      (iv) il 15 gennaio 2018.<br/>
<br/>
<strong>7. Deposito del Patto Parasociale<br/>
</strong><br/>
      Il Patto Parasociale, come modificato ed integrato in data 19 dicembre 2008, è stato depositato  in data 29 dicembre 2008 presso il Registro delle Imprese di Roma. Al fine di tenere conto dell’aumento di Capitale Sinatra e dell’Aumento di Capitale Mediobanca le Parti hanno predisposto una versione aggiornata della tabella che indica lo stato di esecuzione
      dell’Aumento di Capitale, allegata al Patto Parasociale <em>sub</em> <strong></strong>K, [che sarà] depositata presso il Registro delle Imprese di Roma [nei termini di legge].  
    </p>
<p>
      20 giugno 2009
    </p>
<p>
<strong>[AF.4.09.1]