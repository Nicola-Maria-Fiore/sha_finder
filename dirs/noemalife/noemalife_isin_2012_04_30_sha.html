<html>
<head>
<title>
      NOEMALIFE SPA - Estratto dei patti parasociali
    </title>
<meta content="stp" name="subjectList"/>
<meta content="541799" name="linkid"/>
<meta content="NOEMALIFE - Estratto dei patti parasociali" name="Description"/>
<meta content="stpatti" name="ss_family"/>
<meta content="NOEMALIFE SPA" name="societa"/>
<meta content="stpatti" name="ss_table"/>
<meta content="2016-08-01" name="date"/>
<meta content="stpatti" name="tipo"/>
<meta content="N;rallo;1470150634398" name="synchro"/>
<meta content="304168" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>  <b></b>
</p>
<p align="center">
<strong><strong>Noemalife S.p.A.</strong></strong>
</p>
<p>
      Ai sensi dell’art. 122 del D. lgs. 24 febbraio 1998, n. 58 (come successivamente modificato e integrato (il "<strong>Testo Un</strong>ico") e delle applicabili disposizioni della Delibera CONSOB n. 11971 del 14 maggio 1999 (come successivamente modificata e integrata) si rende nota l’esistenza di un accordo quadro sottoscritto in data 26 aprile 2012
      (l’"<strong>Accordo Quadro</strong>") tra GIREFIN S.p.A. ("<strong>Girefin</strong>") e Francesco Serra ("<strong>FS</strong>"), il quale controlla di diritto Ghenos S.r.l. ("<strong>Ghenos</strong>") e controlla di diritto, anche tramite Ghenos, la società quotata NoemaLife S.p.A. ("NoemaLife").
    </p>
<p>
<strong>1. Società le cui partecipazioni sono oggetto dell’Accordo Quadro</strong>
</p>
<p>
      L’Accordo Quadro disciplina l’ingresso nel capitale sociale di Ghenos di Girefin mediante aumento di capitale ad essa riservato che determina l’assunzione da parte di Girefin di una partecipazione del 17,2% del capitale di Ghenos. L’Accordo Quadro disciplina altresì gli accordi tra FS, controllante di diritto di Ghenos e di NoemaLife anche successivamente
      all’ingresso in Ghenos di Girefin, e Girefin stessa in relazione a taluni diritti partecipativi spettanti a Girefin in relazione a Ghenos e NoemaLife.
    </p>
<p>
<strong>2. Soggetti aderenti alla Convenzione</strong>
</p>
<p>
      La seguente tabella indica i soggetti aderenti all’Accordo Quadro e le rispettive quote di partecipazione al capitale sociale di Ghenos quale si determineranno all’esito dell’operazione disciplinata dall’Accordo Quadro:
    </p>
<table border="1" cellpadding="4" cellspacing="1" dir="ltr" width="636">
<tbody>
<tr>
<td height="18" valign="top" width="49%">
<font face="Verdana" size="2"></font>
<p align="center">
<font face="Verdana" size="2"><strong>SOCIO</strong></font>
</p>
</td>
<td height="18" valign="top" width="51%">
<font face="Verdana" size="2"></font>
<p align="center">
<font face="Verdana" size="2"><strong>PARTECIPAZIONE IN GHENOS</strong></font>
</p>
</td>
</tr>
<tr>
<td height="23" valign="top" width="49%">
<font face="Verdana" size="2"><strong>FS</strong></font>
</td>
<td height="23" valign="top" width="51%">
<font face="Verdana" size="2"><strong>60,0%</strong></font>
</td>
</tr>
<tr>
<td height="23" valign="top" width="49%">
<font face="Verdana" size="2"><strong>GIREFIN</strong></font>
</td>
<td height="23" valign="top" width="51%">
<font face="Verdana" size="2"><strong>17,2%</strong></font>
</td>
</tr>
<tr>
<td height="23" valign="top" width="49%">
<font face="Verdana" size="2"><strong>TOTALE</strong></font>
</td>
<td height="23" valign="top" width="51%">
<font face="Verdana" size="2"><strong>77,2%</strong></font>
</td>
</tr>
</tbody>
</table>
<font face="Verdana" size="2"><br/>
</font>
<p>
<font face="Verdana" size="2"><strong>3. Controllo della società quotata in virtù dell’Accordo Quadro</strong></font>
</p>
<p>
      In forza delle pattuizioni contenute nell’Accordo Quadro non muta il controllo di NoemaLife. FS continuerà infatti ad esercitare il controllo di diritto ai sensi dell’art. 93 del Testo Unico su Ghenos e, in via indiretta, su NoemaLife. Il controllo indiretto di FS su NoemaLife sarà esercitato tramite Ghenos, la quale eserciterà il controllo diretto di diritto ai
      sensi dell’art. 93 del Testo Unico sulla stessa. L’accordo Quadro non dà luogo al controllo congiunto di Girefin su Ghenos.
    </p>
<p>
<font face="Verdana" size="2"><strong>4. Contenuto dell’Accordo Quadro</strong></font>
</p>
<p>
      L’Accordo Quadro, in vista della sottoscrizione da parte di Ghenos della quota parte di un aumento di capitale deliberato da NoemaLife in data 26 marzo 2012 (l’"Aumento di Capitale NoemaLife"), prevede che:(a) Ghenos proceda ad un significativo rafforzamento patrimoniale da attuarsi mediante (i) un aumento di capitale riservato, con sovrapprezzo, da liberarsi in natura
      a seguito del conferimento delle azioni NoemaLife direttamente detenute da Francesco Serra, dagli stretti parenti di FS, nonché detenute da Cristina Signifredi, Andrea Corbani e Marketing &amp; Management Consulting S.r.l. (l’"Aumento di Capitale Ghenos per Conferimento"); (ii) un aumento di capitale riservato, con sovrapprezzo, da liberarsi mediante conversione in
      capitale dei finanziamenti concessi a Ghenos dagli attuali soci (l’"Aumento di Capitale Ghenos per Conversione"); e (iii) un aumento di capitale riservato a Girefin, con sovrapprezzo, da liberarsi in denaro (l’"Aumento di Capitale Ghenos per Girefin"), così che a seguito dell’esecuzione di tutti i predetti aumenti di capitale riservati
      (congiuntamente, gli "Aumenti di Capitale Ghenos"), Girefin detenga il 17,2% di Ghenos;(b) Ghenos deliberi gli Aumenti di Capitale Ghenos entro e non oltre i cinque giorni lavorativi precedenti la data di inizio del termine dell’esercizio dei diritti d’opzione dell’Aumento di Capitale NoemaLife (il "Termine"), secondo il relativo calendario in corso di
      definizione con Borsa Italiana e Consob, mentre si prevede che Girefin dia esecuzione al proprio obbligo di sottoscrizione dell’Aumento di Capitale Ghenos per Girefin, entro il giorno lavorativo precedente il Termine;(c) in base a nuove previsioni statutarie da adottarsi da parte di Ghenos, Ghenos sia amministrata da un Consiglio di amministrazione composto da minimo tre e massimo
      cinque componenti, di cui uno nominato dal socio Girefin, il quale dovrà essere altresì nominato da Ghenos tra gli amministratori di NoemaLife;(d) in base a nuove previsioni statutarie da adottarsi da parte di Ghenos, la partecipazione in Ghenos detenuta da Girefin sia riscattabile tra il 30 giugno 2017 e il 31 dicembre 2017 (salvo che non ricorrano alcune ipotesi eccezionali di
      riscatto anticipato) ad iniziativa della stessa Girefin, con l’obbligo di Ghenos di liquidare a Girefin la sua partecipazione mediante assegnazione di azioni NoemaLife ovvero – quale facoltà ma non obbligo di Ghenos, secondo modalità, termini e condizioni previsti dall’Accordo – di liquidare a Girefin la sua quota non in natura bensì in denaro.
    </p>
<p>
<font face="Verdana" size="2"><strong>5. Durata delle previsioni dell’Accordo Quadro che attribuiscono a Girefin i diritti partecipativi indicati al paragrafo precedente.</strong></font>
</p>
<p>
      Le previsioni dell’Accordo Quadro che attribuiscono a Girefin i diritti partecipativi indicati al paragrafo precedente saranno riflesse nello statuto di Ghenos entro la data di sottoscrizione da parte di Girefin dell’Aumento di Capitale Ghenos per Girefin e avranno pertanto durata fino a che non sia deliberata la modifica delle relative previsioni statutarie; modifica che
      potrà essere deliberata solo con il consenso di Girefin.
    </p>
<p>
<font face="Verdana" size="2"><strong>6. Deposito dell’Accordo Quadro</strong></font>
</p>
<p>
      L’Accordo Quadro verrà depositato, entro il termine previsto dall’art.122, comma 1, del Testo Unico, presso l’Ufficio del Registro delle Imprese di Bologna.
    </p>
<p>
<font face="Verdana" size="2"><strong>7. Natura delle pattuizioni parasociali</strong></font>
</p>
<p>
      Le pattuizioni parasociali contenute nell’Accordo Quadro rientrano, almeno prudenzialmente, nelle fattispecie previste dall’art. 122, comma 5, lett. b) e lett. c), del Testo Unico.
    </p>
<p>
      Il presente estratto costituisce una sintesi delle pattuizioni contenute nell’Accordo Quadro ai soli fini della pubblicazione prevista dall’art. 122, comma 1, lett. b), del Testo Unico.
    </p>
<p>
      Ad ogni effetto, ha valore esclusivamente il testo integrale dell’Accordo Quadro come comunicato e depositato ai sensi dall’art. 122, comma 1, lett. a) e lett. c), del Testo Unico.
    </p>
<p>
      La presente comunicazione è effettuata congiuntamente da FS, Ghenos e Girefin.
    </p>
<p>
      30 aprile 2012
    </p>
<p dir="ltr">
<strong>[NL.1.12.1]