/strong>
</p>
<hr/>
<p align="center">
<strong>NoemaLife S.p.A.</strong>
</p>
<p align="justify">
      Ai sensi dell'articolo 122 del d.lgs. 24 febbraio 1998 n. 58 ("<b>TUF</b>") e dell'articolo 130 del Regolamento Consob 14 maggio 1999 n. 11971 ("<b>Regolamento Emittenti</b>") si rende noto quanto segue.
    </p>
<p align="justify">
      1. <b>Premessa</b>
</p>
<p align="justify">
      In data 23 dicembre 2013, HC Leo S.A. ("<b>HC Leo</b>"), Giorgio Moretti ("<b>GM</b>"), Health Holding Company S.r.l. ("<b>HHC</b>"), Mandarin Capital Partners SCA SICAR e Dedalus Holding S.p.A. ("<b>Dedalus Holding</b>") hanno sottoscritto un accordo contenente pattuizioni parasociali (il "<b>Patto Parasociale</b>") volte a disciplinare,
      <i>inter alia</i>, la <i>corporate governance</i> di Dedalus Holding, di Dedalus S.p.A. (società oggi interamente controllata da Dedalus Holding, di seguito <b>"Dedalus</b>") e di Ghenos.
    </p>
<p align="justify">
      In data 28 Giugno 2016 (la "<b>Data di Sottoscrizione</b>"), Dedalus ha sottoscritto tre distinti contratti di compravendita mediante il quale ha acquistato la partecipazione di controllo di NoemaLife S.p.A. ("<b>NoemaLife</b>"), società con azioni quotate sul Mercato Telematico Azionario organizzato e gestito da Borsa Italiana S.p.A.
      (l’"<b>Acquisizione</b>").
    </p>
<p align="justify">
      In particolare, l’Acquisizione ha ad oggetto, sinteticamente, quanto segue:
    </p>
<p align="justify">
      l’acquisto dell’intero capitale sociale di Ghenos S.r.l. ("<b>Ghenos</b>"), società che detiene una partecipazione rappresentativa circa del 57,3% del capitale sociale di NoemaLife (l’"<b>Acquisizione Ghenos</b>");
    </p>
<p align="justify">
      l’acquisto della partecipazione detenuta da Tamburi Investment Partners S.p.A. ("<b>TIP</b>") nel capitale sociale di NoemaLife rappresentativa circa del 14,939% del capitale sociale (l’"<b>Acquisizione TIP</b>"); e
    </p>
<p align="justify">
      l’acquisto della partecipazione detenuta da Maggioli S.p.A. ("<b>Maggioli</b>") nel capitale sociale di NoemaLife rappresentativa circa del 11,069% del capitale sociale (l’"<b>Acquisizione Maggioli</b>").
    </p>
<p align="justify">
      Alla luce della sopra menzionata Acquisizione, in data 28 giugno 2016, HC Leo, GM, HHC, Mandarin Capital Partners Secondary SCA ("<b>MCP</b>" e congiuntamente a HC Leo, GM, HHC, gli "<b>Aderenti</b>"), in qualità di soci di Dedalus Holding, società controllante indirettamente NoemaLife, e, limitatamente ad alcune previsioni, la stessa Dedalus Holding, hanno
      sottoscritto un accordo di modifica e di riaffermazione del Patto Parasociale (il "<b>Nuovo Patto Parasociale</b>") contenente pattuizioni parasociali rilevanti <i>ex</i> art. 122, primo e quinto comma, del TUF.
    </p>
<p align="justify">
      2. <b>DEFINIZIONI</b>
</p>
<p align="justify">
      Oltre alle definizioni altrove indicate nelle presenti informazioni essenziali, i termini in appresso riportati avranno il significato di seguito specificato:
    </p>
<p align="justify">
      "<b>BidCo</b>": significa una società a responsabilità limitata di nuova costituzione da costituirsi nell’ambito della Riorganizzazione BidCo.
    </p>
<p align="justify">
      "<b>Buy-back</b>": significa qualsiasi operazione <i>ex</i> articoli 2357, 2358 e/o 2359-<i>bis</i> del codice civile.
    </p>
<p align="justify">
      "<b>Data di Efficacia</b>": significa la data in cui, nel contesto dell’aumento di capitale deliberato dall’assemblea straordinaria dei soci di Dedalus Holding in data 19 dicembre 2013, si è perfezionato il conferimento in Dedalus Holding delle partecipazioni detenute da HHC e MCP in Dedalus.
    </p>
<p align="justify">
      "<b>Eventi di Disinvestimento</b>": significa (i) la Quotazione e/o (ii) la Vendita e/o, con riferimento solo a MCP, (iii) il Buy-back della partecipazione detenuta da MCP in Dedalus Holding ovvero (iv) la Sostituzione di MCP.
    </p>
<p align="justify">
      "<b>Evento Rilevante</b>" indica (i) la circostanza che il socio unico di HHC cessi di essere socio unico di tale soggetto, fatta esclusivamente eccezione per i casi in cui tale evento consegua a trasferimenti a favore di figli legittimi del socio unico, nei limiti di una partecipazione complessiva pari al 12%; e (ii) con riferimento a HC Leo e MCP, la circostanza che muti il
      soggetto che dispone della maggioranza dei diritti di voto nell’organo assembleare di tali soggetti.
    </p>
<p align="justify">
      "<b>Gruppo</b>": significa Dedalus Holding, Bidco, Dedalus e le società da queste ultime controllate (incluse, senza limitazione alcuna, NoemaLife e Ghenos).
    </p>
<p align="justify">
      "<b>IPO</b>": significa una offerta pubblica iniziale, inclusiva di collocamento privato, a seconda dei casi, per la Quotazione.
    </p>
<p align="justify">
      "<b>Operazione per la Quotazione</b>": significa una fusione, un conferimento azionario, uno scambio di azioni o qualsiasi altra operazione il cui risultato sia la quotazione di Dedalus Holding (ovvero della società che risulti dall’operazione) su un mercato mobiliare regolamentato.
    </p>
<p align="justify">
      "<b>Parti Correlate</b>" indica i soggetti, persone fisiche e giuridiche, qualificati come tali dal principio contabile IAS 24, ma con esclusione (i) delle società controllate da Dedalus Holding e (ii) delle società partecipate da Dedalus Holding o dalle sue controllate che svolgono attività distributiva come agente, concessionario o commissionario per conto di
      Dedalus Holding o delle società controllate, a condizione che i soci diversi di Dedalus Holding o dalle sue controllate non siano Parti Correlate di Dedalus Holding e/o dei soci di Dedalus Holding.
    </p>
<p align="justify">
      "<b>Quotazione</b>": significa la quotazione delle azioni di Dedalus Holding su un mercato regolamentato a seguito di un IPO o di una Operazione per la Quotazione.
    </p>
<p align="justify">
      "<b>Quotazione sul Mercato</b>": indica qualsiasi:
    </p>
<p align="justify">
<font size="3">(i)</font> <a id="_Ref454993029" name="_Ref454993029">offerta (sia pubblica che sotto forma di collocamento a investitori istituzionali) di sottoscrizione e/o vendita;</a>
</p>
<p align="justify">
<font size="3">(ii)</font> <a id="_Ref454993493" name="_Ref454993493">operazione di fusione, permuta e/o altro concambio di tutte le azioni di Dedalus</a>;
    </p>
<p align="justify">
      finalizzata alla quotazione dei titoli di Dedalus Holding ovvero, a seconda del caso, di Dedalus su un mercato regolamentato o schema di negoziazione italiano o estero.
    </p>
<p align="justify">
      "<b>Riorganizzazione Bidco</b>": indica
    </p>
<p align="justify">
<font size="3">(a)</font> Opzione A:
    </p>
<p align="justify">
      la costituzione in Italia da parte della Dedalus Holding di BidCo, che dovrà essere integralmente partecipata da Dedalus Holding ed essere priva di debiti; e
    </p>
<p align="justify">
      il trasferimento/conferimento da Dedalus Holding a BidCo dell’intera partecipazione in Dedalus a condizione che qualsiasi debito finanziario esistente e/o contratto da Dedalus Holding immediatamente prima della riorganizzazione della BidCo non sia trasferito, conferito e/o altrimenti assunto da BidCo, o alternativamente
    </p>
<p align="justify">
<font size="3">(b)</font> Opzione B:
    </p>
<p align="justify">
      la costituzione in Italia da parte dei soci di Dedalus Holding della BidCo, che dovrà essere integralmente partecipata dai soci di Dedalus Holding (in una percentuale che rifletta la partecipazione dei soci di Dedalus Holding in Dedalus Holding);
    </p>
<p align="justify">
      il trasferimento/conferimento a BidCo da parte dei soci di Dedalus Holding dell’intero capitale sociale in Dedalus Holding; e
    </p>
<p align="justify">
      il trasferimento/assunzione da Dedalus Holding a BidCo di ogni debito e passività, che sia dovuto o sia stato sostenuto di volta in volta da Dedalus Holding, di modo che Dedalus Holding sia completamente priva di debiti.
    </p>
<p align="justify">
      "<b>Terzi Indipendenti</b>": significa, quando utilizzato con riferimento ad una parte, un’entità diversa da una parte correlata (ai sensi dei principi contabili IAS 24) di quella parte.
    </p>
<p align="justify">
      "<b>Trasferimento</b>": significa qualsiasi operazione, a titolo oneroso o gratuito, avente ad oggetto la proprietà, la nuda proprietà, l’usufrutto e/o l’uso di un bene, idoneo a modificare, in uno o più operazioni, in via diretto o indiretta, la proprietà di un bene (ivi inclusi, senza limitazione alcuna, compravendita, donazione, permuta,
      conferimenti in società, la concessione di una rendita, dazione in pagamento, cessione all’ingrosso, vendite a seguito di esecuzione forzata, i trasferimenti nel contesto di un trasferimento o di un conferimento di un società, fusioni o scissioni); il verbo "<b>Trasferire</b>" avrà un significato coerente con il termine Trasferimento. Il termine
      "<b>Trasferimento</b>", se riferito a previsioni dello Statuto di Newco, avrà il seguente significato: ogni atto, negozio od operazione tra vivi, effettuato a titolo gratuito od oneroso, su base volontaria o coattiva, a titolo temporaneo o definitivo, ed attuato direttamente o come conseguenza di qualsiasi altro atto, negozio od operazione (quale, a mero titolo
      esemplificativo, compravendite, vendite o assegnazioni forzate, permute, conferimenti, fusioni, scissioni, cessioni di azienda o ramo d’azienda, trasferimenti a patrimoni destinati, donazioni, contratti di prestito titoli, contratti a termine o altri strumenti derivati), per effetto del quale si consegua il trasferimento della proprietà o la costituzione, modificazione od
      estinzione di diritti reali di godimento o di garanzia (ivi espressamente inclusi, a titolo esemplificativo, eventuali diritti di pegno, usufrutto o di nuda proprietà) di titoli di Dedalus.
    </p>
<p align="justify">
      "<b>Vendita</b>": significa qualsiasi Trasferimento verso uno o più Terzi Indipendenti, in una o più operazioni, del 100% delle azioni di Dedalus Holding ovvero, a seconda del caso, del 100% delle azioni di Dedalus.
    </p>
<p align="justify">
      3. <b>Tipo di accordo</b>
</p>
<p align="justify">
      Le pattuizioni parasociali contenute nel Nuovo Patto Parasociale, riprodotte in sintesi nei paragrafi che seguono, sono riconducibili a pattuizioni parasociali rilevanti a norma dell'articolo 122, primo comma e quinto comma, lettere a), b), c), d) e d)-<i>bis</i> del TUF.
    </p>
<p align="justify">
      4. <b>Società i cui strumenti finanziari sono oggetto delle pattuizioni parasociali</b>
</p>
<p align="justify">
      Le pattuizioni parasociali contenute nel Nuovo Patto Parasociale hanno ad oggetto le partecipazioni in:
    </p>
<p align="justify">
      (a) Dedalus Holding, società per azioni di diritto italiano con sede legale in Firenze, Via di Collodi 6/C, iscritta al Registro delle Imprese di Firenze al n. 06405660488, REA FI-625937, avente alla Data di Sottoscrizione un capitale sociale pari a Euro 857.143,00, rappresentato da n. 857.143 azioni con valore nominale pari a Euro 1,00 ciascuna, che, per effetto
      dell’Acquisizione, esercita, indirettamente tramite Dedalus e Ghenos, il controllo su NoemaLife ai sensi dell’art. 93 del TUF e dell’articolo 2359, del codice civile;
    </p>
<p align="justify">
      (b) Dedalus, società per azioni di diritto italiano con sede legale in Firenze, Via di Collodi 6/C, iscritta al Registro delle Imprese di Firenze al n. 05994810488, FI-591564avente alla Data di Sottoscrizione un capitale sociale pari a Euro 11.634.062,00, rappresentato da n. 11.634.062 azioni con valore nominale pari a Euro 1,00 ciascuna che, per effetto dell’Acquisizione,
      eserciterà sia direttamente, e sia indirettamente tramite Ghenos, il controllo su NoemaLife ai sensi dell’art. 93 del TUF e dell’articolo 2359, del codice civile e; e
    </p>
<p align="justify">
      (c) Ghenos S.r.l., societa di diritto italiano con sede legale in Bologna, Via Gobetti 52 iscritta presso il Registro delle Imprese di Bologna al n. 03895710378, REA BO-323615, avente alla Data di Sottoscrizione un capitale sociale pari a Euro 494.840,00, che esercita il controllo su NoemaLife ai sensi dell’art. 93 del TUF e dell’articolo 2359, del codice civile;
    </p>
<p align="justify">
      (d) NoemaLife, società per azioni di diritto italiano con sede legale in Bologna, Via Gobetti 52, iscritta presso il Registro delle Imprese di Bologna al n. 01347430397, REA BO-368782, avente alla Data di Sottoscrizione un capitale sociale deliberato pari a Euro 12.462.421,60, sottoscritto e versato per Euro 4.345.928,60, rappresentato da n. 8.357.555 azioni ordinarie con valore
      nominale pari a Euro 0,52 ciascuna. Le azioni di NoemaLife sono ammesse alla negoziazione sul Mercato Telematico Azionario, organizzato e gestito da Borsa Italiana S.p.A.. Per quanto a conoscenza degli Aderenti, alla Data di Sottoscrizione NoemaLife detiene n. 54.769 azioni proprie, pari allo 0,7% circa del capitale sociale.
    </p>
<p align="justify">
      5. <b>strumenti finanziari oggetto delle pattuizioni parasociali</b>
</p>
<p align="justify">
      Sono oggetto del Nuovo Patto Parasociale:
    </p>
<p align="justify">
<font size="3">(a)</font> <u>con riferimento a Dedalus Holding</u>, le azioni rappresentative del 100% del capitale sociale della medesima; e
    </p>
<p align="justify">
<font size="3">(b)</font> <u>con riferimento a Dedalus</u>, le azioni rappresentative del 100% del capitale sociale di Dedalus.
    </p>
<p align="justify">
      6. <b>Soggetti aderenti AL nuovo Patto Parasociale e strumenti finanziari dagli stessi detenuti</b>
</p>
<p align="justify">
      Le pattuizioni parasociali contenute nel Nuovo Patto Parasociale vincolano:
    </p>
<p align="justify">
      (e) HC Leo S.A., società di diritto lussemburghese, avente sede legale in Lussemburgo, Rue du Fort Bourbon 15, L-1249, iscritta presso il Registro del Commercio e delle Imprese del Lussemburgo, numero di iscrizione B 182475;
    </p>
<p align="justify">
      (f) Giorgio Moretti, nato il 21 dicembre 1961 in Citta della Pieve (PG), residente in Firenze, Via di Castello 2, codice fiscale MRTGRG61T21C744D;
    </p>
<p align="justify">
      (g) Health Holding Company S.r.l., società a responsabilità limitata di diritto italiano, avente sede legale in Firenze, Via di Collodi 6/C, iscritta presso il Registro delle Imprese di Firenze, numero di iscrizione e codice fiscale 08667511003;
    </p>
<p align="justify">
      (h) Mandarin Capital Partners Secondary SCA, società di diritto lussemburghese, avente sede legale in Lussemburgo, Rue Jans Antoine 10, L-1820, iscritta presso il Registro del Commercio e delle Imprese del Lussumburgo, numero di iscrizione B-202571; e
    </p>
<p align="justify">
      (i) Dedalus Holding S.p.A., società per azioni di diritto italiano, avente sede legale in società per azioni di diritto italiano con sede legale in Firenze, Via di Collodi 6/C, iscritta al Registro delle Imprese di Firenze al n. 06405660488.
    </p>
<p align="justify">
      Giorgio Moretti detiene la quota rappresentativa dell’intero capitale sociale di Health Holding Company S.r.l..
    </p>
<p align="justify">
      Si riporta di seguito una tabella sintetica che indica le partecipazioni detenute in Dedalus Holding dagli Aderenti alla Data di Sottoscrizione.
    </p>
<table border="1" bordercolor="#000000" cellpadding="7" cellspacing="1" width="564">
<tbody>
<tr>
<td valign="top" width="31%">
<p align="justify">
<b>Azionista</b>
</p>
</td>
<td valign="top" width="20%">
<p align="justify">
<b>Numero azioni detenute</b>
</p>
</td>
<td valign="top" width="23%">
<p align="justify">
<b>Numero azioni conferite</b>
</p>
</td>
<td valign="top" width="25%">
<p align="justify">
<b>% sul capitale sociale</b>
</p>
</td>
</tr>
<tr>
<td valign="top" width="31%">
<p align="justify">
              HC Leo S.A.
            </p>
</td>
<td valign="top" width="20%">
<p align="right">
              120.000 azioni di categoria B
            </p>
</td>
<td valign="top" width="23%">
<p align="right">
              120.000
            </p>
</td>
<td valign="top" width="25%">
<p align="center">
              14%
            </p>
</td>
</tr>
<tr>
<td valign="top" width="31%">
<p align="justify">
              Health Holding Company S.r.l.
            </p>
</td>
<td valign="top" width="20%">
<p align="right">
              432.064 azioni di categoria A
            </p>
</td>
<td valign="top" width="23%">
<p align="right">
              432.064
            </p>
</td>
<td valign="top" width="25%">
<p align="center">
              50,41
            </p>
</td>
</tr>
<tr>
<td valign="top" width="31%">
<p align="justify">
              Mandarin Capital Partners Secondary SCA
            </p>
</td>
<td valign="top" width="20%">
<p align="right">
              305.079 azioni di categoria C
            </p>
</td>
<td valign="top" width="23%">
<p align="right">
              305.079
            </p>
</td>
<td valign="top" width="25%">
<p align="center">
              35,59%
            </p>
</td>
</tr>
</tbody>
</table>
<br/>
<br/>
<p align="justify">
      Dedalus Holding detiene la quota rappresentativa dell’intero capitale sociale di Dedalus.
    </p>
<p align="justify">
      Dedalus detiene la quota rappresentativa dell’intero capitale sociale di Ghenos S.r.l..
    </p>
<p align="justify">
      7. <b>Pattuizioni parasociali cont</b>
</p>
<p align="justify">
<b>enute nel Patto Parasociale</b> 7.1 <b>Principi generali di <i>corporate governance</i> di Dedalusa Holding e di Dedalus</b>
</p>
<p align="justify">
      Di seguito sintetizzati i principi relativi alla <i>corporate governance</i> di Dedalus Holding e di Dedalus.
    </p>
<p align="justify">
<font size="3">7.1.1</font> <i>Consiglio di amministrazione, amministratore delegato e CFO</i>
</p>
<p align="justify">
      Ai sensi del Nuovo Patto Parasociale, il consiglio di amministrazione di Dedalus Holding sarà composto da nove amministratori designati come segue: HC Leo avrà diritto di designare due amministratori, HHC avrà diritto di designare cinque amministratori, inclusi il Presidente del consiglio di amministrazione e l’amministratore delegato di Dedalus Holding e MCP avrà
      diritto di designare i due rimanenti amministratori.
    </p>
<p align="justify">
      Il consiglio di amministrazione di Dedalus sarà composto da nove amministratori che saranno designati, <i>mutatis mutandis,</i> secondo quanto sopra previsto per Dedalus Holding.
    </p>
<p align="justify">
      MCP e HC Leo si impegnano a designare le stesse persone quali membri del consiglio di amministrazione di Dedalus Holding e di Dedalus.
    </p>
<p align="justify">
      Qualora un amministratore di Dedalus Holding ovvero, a seconda dei casi, di Dedalus cessi per qualsiasi ragione dalla propria carica, l’Aderente che aveva designato l'amministratore cessato avrà il diritto di designare il sostituto al fine di preservare la composizione del consiglio di amministrazione richiamata sopra.
    </p>
<p align="justify">
      Gli Aderenti hanno altresì convenuto che (i) GM assuma l’incarico di amministratore delegato di Dedalus Holding e di Dedalus, (ii) con riferimento all’incarico di amministratore delegato di Dedalus, a GM saranno conferiti i poteri di ordinaria e straordinaria amministrazione di Dedalus, ad eccezione dei poteri che la legge o lo statuto di Dedalus riserva al consiglio di
      amministrazione, (iii) con riferimento all’incarico di amministratore delegato di Dedalus Holding, a GM saranno conferiti i poteri che verranno concordati in buona fede tra gli Aderenti, anche tenendo in considerazione l’oggetto sociale di Dedalus Holding, (iv) Riccardo Donati ("<b>RD</b>") assuma l’incarico di CFO di Dedalus Holding e di Dedalus e (v) il
      consiglio di amministrazione di Dedalus Holding e di Dedalus nomineranno, rispettivamente, un solo amministratore delegato e un solo CFO.
    </p>
<p align="justify">
      Qualora GM cessi, per qualsiasi ragione, dalla propria carica di amministratore delegato di Dedalus Holding ovvero, a seconda dei casi, di Dedalus, il nuovo amministratore delegato verrà nominato sulla base delle procedura di seguito descritta (la "<b>Procedura di Nomina</b>"):
    </p>
<p align="justify">
<font size="3">(i)</font> HHC avrà il diritto di proporre ad HC Leo e MCP una lista di almeno tre candidati all’incarico di amministratore delegato;
    </p>
<p align="justify">
<font size="3">(ii)</font> gli Aderenti si incontreranno per concordare in buona fede il soggetto a cui affidare l’incarico di amministratore delegato tra i candidati proposti di cui alla lettera (i) che precede;
    </p>
<p align="justify">
<font size="3">(iii)</font> qualora non venga raggiunta un intesa entro il termine di 15 giorni lavorativi dalla comunicazione della lista di cui al punto (i) ovvero HCC non presenti la lista dei candidati all’incarico di amministratore delegato, gli Aderenti faranno sì che Dedalus incarichi una società di cacciatori di teste affinché presenti una lista di almeno tre
      candidati alla carica di amministratore delegato entro 30 giorni lavorativi dalla stipula del relativo mandato;
    </p>
<p align="justify">
<font size="3">(iv)</font> HHC avrà il diritto di designare l’amministratore delegato fra i candidati presentati ai sensi del punto (iii) che precede, previo consenso scritto di HC Leo o MCP (che non potrà ingiustificatamente essere negato). Qualora MCP perda la qualità di socio di Dedalus Holding, il predetto consenso scritto potrà essere rilasciato esclusivamente
      da HC Leo (e non anche dal socio subentrante a MCP);
    </p>
<p align="justify">
<font size="3">(v)</font> qualora HHC e HC Leo ovvero, a seconda dei casi, MCP non raggiungano un intesa sulla designazione dell’amministratore delegato ai sensi del punto (iv) che precede, il nuovo amministratore delegato verrà designato dalla società di cacciatori di teste.
    </p>
<p align="justify">
      Qualora RD cessi, per qualsiasi ragione, dalla propria carica di CFO di Dedalus Holding ovvero, a seconda dei casi, di Dedalus, il nuovo CFO verrà nominato (i) da HHC fintanto che GM svolga l’incarico di amministratore delegato, previo consenso scritto di HC Leo e MCP (che non potrà ingiustificatamente essere negato); ovvero (ii) ai sensi della Procedura di Nomina qualora GM
      cessi, per qualsiasi ragione, dalla carica di amministratore delegato.
    </p>
<p align="justify">
<font size="3">7.1.2</font> <i><a id="_Ref454999199" name="_Ref454999199">Consiglio di amministrazione - delibere consiliari</a></i>
</p>
<p align="justify">
      7.1.2.1 <i>Previsioni ai sensi dello statuto di Dedalus Holding</i>
</p>
<p align="justify">
      Ai sensi dell’art. 22 dello statuto di Dedalus Holding, le deliberazioni del consiglio di amministrazione di Dedalus Holding sono adottate a maggioranza con il voto favorevole di almeno sei amministratori.
    </p>
<p align="justify">
      In deroga a quanto precede, le deliberazioni relative alle seguenti materie non possono essere delegate e sono adottate a maggioranza con il voto favorevole di almeno sei amministratori tra cui il voto di tre amministratori nominati su designazione di HHC e:
    </p>
<p align="justify">
<a id="_Ref454999188" name="_Ref454999188">il voto favorevole anche di uno degli amministratori tratti dalla lista presentata da HC Leo e uno degli amministratori tratti dalla lista presentata da MCP sulle seguenti delibere:</a>
</p>
<p align="justify">
      senza pregiudizio di quanto previsto al punto (iv) che segue, operazioni aventi ad oggetto l’acquisto a qualsiasi titolo di complessi di beni, partecipazioni, aziende e rami d’azienda e/o la costituzione di <i>società o joint ventures</i> che: (x) abbiano un valore (in termini di investimento previsto), per singola operazione e/o aggregato per anno a livello consolidato,
      pari o superiore: (i) al 20% dell’Ebitda consolidato del gruppo di Dedalus Holding; o, in ogni caso abbia un valore pari o superiore (ii) ad Euro 5.000.000,00; e/o (y) a prescindere dal valore, riguardino società o aziende che, sulla base dell’ultimo bilancio approvato, abbiano accumulato un Ebitda negativo pari o superiore ad Euro 500.000,00, per singola operazione e/o in
      aggregato per anno a livello consolidato;
    </p>
<p align="justify">
      investimenti in beni, materiali e immateriali, e servizi (c.d. <i>capex</i>) diversi da quelli previsti al punto (i) che precede, se per importi pari o superiori ad Euro 1.000.000,00, per singola operazione o in aggregato per anno, a livello consolidato;
    </p>
<p align="justify">
      operazioni aventi ad oggetto il Trasferimento di beni, partecipazioni (diversi da titoli di Dedalus) e/o, aziende e/o rami d’azienda che (i) contribuiscano all’Ebitda consolidato gruppo di Dedalus Holding per un importo pari o superiore ad Euro 500.000,00, per singola operazione o in aggregato per anno a livello consolidato;
    </p>
<p align="justify">
      il trasferimento a qualsiasi titolo di titoli di Dedalus;
    </p>
<p align="justify">
<a id="_Ref454999175" name="_Ref454999175">fermo restando quanto previsto al punto (vi) che segue, assunzione di indebitamento, in qualsiasi modo e sotto qualsiasi forma, anche a breve termine pari o superiore: (i) al 20% dell’Ebitda consolidato del gruppo di Dedalus Holding; o, in ogni caso, di valore pari o superiore (ii) ad Euro 5.000.000,00, con esclusione delle seguenti forme di
      indebitamento per le quali non è richiesto il voto favorevole della maggioranza delle azioni detenute da HC Leo: (x) concessione di garanzie necessarie all’ordinaria gestione dell’attività del gruppo di Dedalus Holding; e (y) operazioni di rifinanziamento del debito esistente purché il rifinanziamento avvenga a condizioni non peggiorative rispetto a quelle in
      essere;</a>
</p>
<p align="justify">
      assunzione di indebitamento verso soci di qualsiasi importo;
    </p>
<p align="justify">
      conclusione di accordi tra Dedalus Holding e Parti Correlate di Dedalus Holding;
    </p>
<p align="justify">
      concessioni di finanziamenti a favore di società del gruppo di Dedalus Holding di importo complessivo annuo per singola società pari o superiore: (i) al 20% dell’Ebitda consolidato del gruppo di Dedalus Holding; o, in ogni caso, di valore pari o superiore (ii) ad Euro 5.000.000,00;
    </p>
<p align="justify">
      concessione di finanziamenti a favore terzi, diversi dalle società del gruppo di Dedalus Holding, di qualsiasi importo;
    </p>
<p align="justify">
      la Quotazione sul Mercato;
    </p>
<p align="justify">
      decisioni in merito alla richiesta di ammissione ad una procedura concorsuale e/o alla definizione di piani di ristrutturazione ai sensi degli articoli 67 e/o 182 del Decreto Legislativo no. 267/194 aventi ad oggetto un’esposizione debitoria pari o superiore ad Euro 500.000,00;
    </p>
<p align="justify">
      aumento del capitale sociale;
    </p>
<p align="justify">
      espressione del voto nelle assemblee delle società controllate ai sensi dell’articolo 2359, primo comma, numero 1) del codice civile con riferimento alle seguenti delibere: (i) nomina e/o revoca di componenti del consiglio di amministrazione e del collegio sindacale; e (ii) ciascuna delle materie indicate nel paragrafo 7.1.5.1, fatta eccezione per le decisioni relative alla
      distribuzione di utili o dividendi.
    </p>
<p align="justify">
      Il voto favorevole anche di uno degli amministratore tratti dalla lista presentata da MCP sulle seguenti delibere:
    </p>
<p align="justify">
      assunzioni di indebitamento, anche a breve termine, singolarmente superiore ad Euro 1.500.000,00 ovvero in ogni caso in cui tale indebitamento comporti che il rapporto tra indebitamento e patrimonio netto consolidato del gruppo di Dedalus Holding sia superiore a 1, fatta eccezione per quell’indebitamento che verrebbe deliberato al fine di procedere all’acquisto di una
      partecipazione in una società e il cui importo, comunque, non comporti che il rapporto tra indebitamento (calcolato al netto di eventuali finanziamenti soci) e l’Ebitda consolidato del gruppo di Dedalus Holding sia superiore a 3;
    </p>
<p align="justify">
      aumento del capitale sociale e riduzione del medesimo o creazione di patrimoni destinati;
    </p>
<p align="justify">
      acquisizioni o dismissioni di partecipazioni in società od altre entità, ovvero di aziende, rami d’azienda o beni immobili, anche tramite operazioni straordinarie, stabilendone modalità, termini e condizioni, nonché la creazione di vincoli su partecipazioni, aziende, rami d’azienda o beni immobili di cui Dedalus Holding o le altre società del gruppo di
      Dedalus Holding siano o divengano proprietarie;
    </p>
<p align="justify">
      costituzione di società, consorzi od organismi associativi di qualsiasi tipo (ad eccezione dei raggruppamenti temporanei di imprese costituiti ai fini della partecipazione alle gare che rientrino nella normale ed ordinaria attività di impresa);
    </p>
<p align="justify">
      assunzione di oneri relativi agli immobili utilizzati nello svolgimento dell’attività del gruppo di Dedalus Holding qualora: (a) l’importo dell’onere sia singolarmente superiore ad Euro 100.000,00 per anno; ovvero (b) siano coinvolte Parti Correlate;
    </p>
<p align="justify">
      acquisto o vendita di marchi, brevetti e diritti di proprietà intellettuale o industriale;
    </p>
<p align="justify">
      assunzione o licenziamento di dipendenti il cui costo annuale per Dedalus Holding sia superiore ad Euro 150.000,00 per ciascun dipendente;
    </p>
<p align="justify">
      stipulazione di nuovi contratti di consulenza professionale di durata superiore ad un anno e/o il cui importo sia singolarmente superiore ad Euro 60.000,00 e/o complessivamente superiore ad Euro 150.000,00 per ciascun esercizio
    </p>
<p align="justify">
      compimento di operazioni aventi contenuto economico tra Dedalus Holding o altre società del gruppo di Dedalus Holding e i suoi azionisti ovvero qualsiasi operazione posta in essere tra la Dedalus Holding o altre società del gruppo di Dedalus Holding e Parti Correlate;
    </p>
<p align="justify">
      conferimento a rappresentati di Dedalus Holding negli organi sociali delle società del gruppo di Dedalus Holding di istruzioni di voto sulle materie riservate per legge o per statuto a deliberazione collegiale dell’assemblea o del consiglio di amministrazione di tali società;
    </p>
<p align="justify">
      adozione di decisioni inerenti la Quotazione sul Mercato;
    </p>
<p align="justify">
      concessione di finanziamenti e garanzie in favore di terzi, fatta eccezione per le garanzie la cui prestazione è necessaria al fine di partecipare a gare che rientrino nella normale ed ordinaria attività del gruppo di Dedalus Holding purché aventi singolarmente un valore inferiore ad Euro 500.000,00.
    </p>
<p align="justify">
      Concessione di finanziamenti in favore di società del gruppo di Dedalus Holding, per un valore complessivo superiore ad Euro 1.000.000,00.
    </p>
<p align="justify">
      7.1.2.2. <i>Previsioni ai sensi dello statuto di Dedalus</i>
</p>
<p align="justify">
      Ai sensi dell’art. 20 dello statuto di Dedalus<b>,</b> le deliberazioni del consiglio di amministrazione di Dedalus sono adottate a maggioranza con il voto favorevole di almeno sei amministratori.
    </p>
<p align="justify">
      In deroga a quanto precede, le deliberazioni relative alle seguenti materie non possono essere delegate e sono adottate a maggioranza con il voto favorevole di:
    </p>
<p align="justify">
<a id="_Ref454999347" name="_Ref454999347">almeno 8 consiglieri su 9 sulle seguenti delibere:</a>
</p>
<p align="justify">
      senza pregiudizio per quanto previsto al punto (iv) che segue, operazioni aventi ad oggetto l’acquisto a qualsiasi titolo, di complessi di beni, partecipazioni, aziende e rami d’azienda e/o la costituzione di società o joint ventures che: (x) abbiano un valore (in termini di investimento previsto), per singola operazione e/o in aggregato per anno a livello consolidato, pari
      o superiore: (i) al 20% dell’Ebitda consolidato del gruppo di Dedalus; o, in ogni caso, abbiano un valore pari o superiore (ii) ad Euro 5.000.000,00; e/o (y) a prescindere dal valore, riguardino società o aziende che, sulla base dell’ultimo bilancio approvato, abbiano accumulato un Ebitda negativo pari o superiore ad Euro 500.000,00 per singola operazione e/o in aggregato
      per anno a livello consolidato;
    </p>
<p align="justify">
      investimenti in beni, materiali e immateriali, e servizi (c.d. capex) diversi da quelli previsti al punto (i) che precede, per un importo pari o superiore ad Euro 1.000.000,00, per singola operazione e/o in aggregato per anno, a livello consolidato;
    </p>
<p align="justify">
      operazioni aventi ad oggetto il Trasferimento di beni, partecipazioni e/o, aziende e/o rami d’azienda che (i) contribuiscano all’Ebitda consolidato del gruppo di Dedalus per un importo pari o superiore ad Euro 500.000,00, per singola operazione o in aggregato per anno a livello consolidato;
    </p>
<p align="justify">
<a id="_Ref454999352" name="_Ref454999352">assunzione di indebitamento, in qualsiasi modo e sotto qualsiasi forma, anche a breve termine (incluso l’indebitamento che derivi da operazioni di cui al punto (i) che precede avente ad oggetto rami d’azienda o partecipazioni oggetto di consolidamento e la concessione di garanzie a favore di terzi), di importo, per singola operazione
      e/o in aggregato per anno a livello consolidato, pari o superiore: (i) al 20% dell’Ebitda consolidato del gruppo di Dedalus; o, in ogni caso, di valore pari o superiore (ii) ad Euro 5.000.000,00, con esclusione delle seguenti forme di indebitamento: (x) concessione di garanzie necessarie all’ordinaria gestione dell’attività del Gruppo di Dedalus; e (y) operazioni di
      rifinanziamento del debito esistente purché il rifinanziamento avvenga a condizioni non peggiorative rispetto a quelle in essere;</a>
</p>
<p align="justify">
      conclusione di accordi tra Dedalus e Parti Correlate di Dedalus e/o dei suoi soci;
    </p>
<p align="justify">
      concessione di finanziamenti a favore di società del gruppo di Dedalus di importo complessivo annuo per singola società pari o superiore: (i) al 20% (venti per cento) dell’Ebitda consolidato del Gruppo di Dedalus; o, in ogni caso, di valore pari o superiore (ii) ad Euro 5.000.000,00;
    </p>
<p align="justify">
      concessione di finanziamenti a favore terzi, diversi dalle società del gruppo di Dedalus, di qualsiasi importo;
    </p>
<p align="justify">
      adozione di decisioni inerenti la Quotazione Sul Mercato;
    </p>
<p align="justify">
      decisioni in merito alla richiesta di ammissione ad una procedura concorsuale e/o alla definizione di piani di ristrutturazione ai sensi degli articoli 67 e/o 182 del Regio Decreto no. 267/1942 aventi ad oggetto un’esposizione debitoria pari o superiore ad Euro 500.000,00;
    </p>
<p align="justify">
      aumento del capitale sociale,
    </p>
<p align="justify">
      espressione del voto nelle assemblee delle società controllate da Dedalus con riferimento alle seguenti materie:
    </p>
<p align="justify">
      (a) nomina e/o revoca di componenti del consiglio di Amministrazione e del Collegio Sindacale;
    </p>
<p align="justify">
      (b) fusioni, scissioni, trasformazioni;
    </p>
<p align="justify">
      (c) cessioni aventi ad oggetto sostanzialmente tutti i beni detenuti da Dedalus;
    </p>
<p align="justify">
      (d) aumenti di capitale riservati a terzi o aumenti di capitale in opzione e/o emissione di strumenti finanziari aventi effetto diluitivo sul capitale, salvi i casi di aumenti di capitale obbligatori ai sensi di legge (nei limiti previsti per adempiere agli obblighi di legge);
    </p>
<p align="justify">
      (e) messa in liquidazione di Dedalus;
    </p>
<p align="justify">
      (f) nomina, sostituzione, revoca e conferimento dei poteri ai liquidatori;
    </p>
<p align="justify">
      (g) acquisto di azioni proprie;
    </p>
<p align="justify">
      (h) Quotazione sul Mercato;
    </p>
<p align="justify">
      (i) delibere rimesse alla decisione dei soci dal consiglio di amministrazione sulle materie di cui al presente paragrafo 7.1.2.2. (a).
    </p>
<p align="justify">
      almeno 7 consiglieri su 9 sulle seguenti delibere:
    </p>
<p align="justify">
      assunzione di indebitamento, in qualsiasi modo e sotto qualsiasi forma, anche a breve termine, singolarmente superiore ad Euro 1.500.000,00 ovvero in ogni caso in cui tale indebitamento comporti che il rapporto tra indebitamento (calcolato al netto di eventuali finanziamenti soci) e patrimonio netto consolidato del gruppo di Dedalus sia superiore a uno, fatta eccezione per
      quell’indebitamento che verrebbe deliberato al fine di procedere all’acquisto (in qualsiasi forma tecnica organizzato) di una partecipazione in una società e il cui importo, comunque, non comporti che il rapporto tra indebitamento (calcolato al netto di eventuali) e Ebitda consolidato del gruppo di Dedalus sia superiore a tre (il tutto calcolato tenendo conto dei valori
      come risultanti al termine dell’operazione);
    </p>
<p align="justify">
      aumento del capitale sociale e riduzione del medesimo, nei casi contemplati dallo statuto di Dedalus, o creazione di patrimoni destinati;
    </p>
<p align="justify">
<a id="_Ref269327077" name="_Ref269327077">acquisizione o dismissione, in qualsiasi modo e forma, anche mediante recesso, di partecipazioni in società od altre entità, ovvero di aziende, rami d'azienda o beni immobili, anche tramite operazioni straordinarie, stabilendone modalità, termini e condizioni, nonché la creazione di vincoli su partecipazioni, aziende, rami
      d'azienda o beni immobili di cui Dedalus o le altre società del gruppo di Dedalus siano o divengano proprietarie;</a>
</p>
<p align="justify">
      costituzione di società, consorzi od organismi associativi di qualsiasi tipo (ad eccezione dei raggruppamenti temporanei di imprese costituiti ai fini della partecipazione alle gare che rientrino nella normale ed ordinaria attività di impresa);
    </p>
<p align="justify">
      assunzione di oneri relativi agli immobili utilizzati nello svolgimento dell'attività del gruppo di Dedalus qualora: (a) l'importo dell'onere sia singolarmente superiore ad Euro 100.000,00 per anno; ovvero (b) siano coinvolte Parti Correlate;
    </p>
<p align="justify">
      acquisto o vendita di marchi, brevetti e diritti di proprietà intellettuale o industriale;
    </p>
<p align="justify">
<a id="_Ref272523705" name="_Ref272523705">assunzione o licenziamento di dipendenti il cui costo annuale per Dedalus sia superiore ad Euro 150.000,00 per ciascun dipendente;</a>
</p>
<p align="justify">
      stipulazione di nuovi contratti di consulenza professionale di durata superiore ad uno) anno e/o il cui importo sia singolarmente superiore ad Euro 60.000,00 e/o complessivamente superiore ad Euro 150.000,00 per ciascun esercizio;
    </p>
<p align="justify">
      compimento di operazioni aventi contenuto economico tra Dedalus o altre società del gruppo di Dedalus e i suoi azionisti ovvero, in generale, qualsiasi operazione posta in essere dalla tra Dedalus ovvero altre società del gruppo di Dedalus e Parti Correlate;
    </p>
<p align="justify">
      conferimento a rappresentanti di Dedalus negli organi sociali delle società del gruppo di Dedalus di istruzioni di voto sulle materie riservate per legge o per statuto a deliberazione collegiale dell’assemblea o del consiglio di amministrazione di tali società;
    </p>
<p align="justify">
      adozione di decisioni inerenti la Quotazione sul Mercato;
    </p>
<p align="justify">
      concessione di finanziamenti e garanzie in favore di terzi, fatta eccezione per le garanzie la cui prestazione è necessaria al fine di partecipare a gare che rientrino nella normale ed ordinaria attività del gruppo di Dedalus purché aventi singolarmente un valore inferiore ad Euro 500.000,00;
    </p>
<p align="justify">
      concessione di finanziamenti in favore di società del gruppo di Dedalus per un valore complessivamente superiore ad Euro 1.000.000,00.
    </p>
<p align="justify">
      7.1.2.3 <i>Previsioni ai sensi del Nuovo Patto Parasociale</i>
</p>
<p align="justify">
      In deroga a quanto previsto ai sensi dei paragrafi 7.1.2.1 (a) (v) e 7.1.2.2 (a)(iv) che precedono, ai sensi del Nuovo Patto Parasociale, gli Aderenti convengono che HC Leo non avrà diritto di veto in relazione alle delibere aventi ad oggetto l’assunzione di finanziamenti a breve termine a condizione che tale nuova linea di debito finanziario non comporti un incremento del
      rapporto debito netto consolidato/Ebitda consolidato oltre:
    </p>
<p align="justify">
<font size="3">(i)</font> 2, in qualsiasi momento durante i diciotto mesi successivi alla Data di Efficacia;
    </p>
<p align="justify">
<font size="3">(ii)</font> 1,5, in qualsiasi momento durante i dodici mesi successivi alla scadenza del termine di cui al paragrafo (i) che precede;
    </p>
<p align="justify">
<font size="3">(iii)</font> 1, in qualsiasi momento successivo alla scadenza del termine di cui al paragrafo (ii) che precede.
    </p>
<p align="justify">
      Senza pregiudizio al diritto di veto riconosciuto ad HC Leo ai sensi degli articoli 7.1.2.1 e 7.1.2.2 che precedono, gli Aderenti faranno quanto nei loro poteri per far sì che qualsiasi acquisizione di società o aziende da parte di qualsiasi società del Gruppo venga preventivamente discussa dal consiglio di amministrazione di Dedalus Holding ovvero, a seconda dei casi, di
      Dedalus.
    </p>
<p align="justify">
<font size="3">7.1.3</font> <i>Collegio sindacale e Presidente</i>
</p>
<p align="justify">
      Ai sensi del Nuovo Patto Parasociale, il collegio sindacale di Dedalus Holding e di Dedalus sarà composto da tre membri effettivi e due membri supplenti designati come segue: (i) HC Leo avrà diritto di designare un sindaco effettivo, (ii) MCP avrà diritto di designare un sindaco effettivo, (iii) HHC avrà diritto di designare un sindaco effettivo (che rivestirà la
      carica di Presidente) e un sindaco supplente e (iv) MCP e HC Leo avranno il diritto concordare la designazione del rimanente sindaco supplente (in mancanza di un accordo, il sindaco supplente sarà designato da HHC).
    </p>
<p align="justify">
      Qualora un sindaco effettivo designato da HC Leo sia, per qualsiasi ragione, sostituito da un sindaco supplente, gli Aderenti faranno quanto nei loro poteri per far sì che sia convocata senza indugio l’assemblea degli azionisti di Dedalus Holding ovvero, a seconda dei casi, di Dedalus al fine di ricostituire il collegio sindacale e nominare un nuovo sindaco effettivo che
      sarà designato da HC Leo.
    </p>
<p align="justify">
<font size="3">7.1.4</font> <i>Revisore legale dei conti</i>
</p>
<p align="justify">
      Ai sensi del Nuovo Patto Parasociale, la revisione legale dei conti di Dedalus Holding e di Dedalus sarà affidata ad una società di revisione nominata dal rispettivo consiglio di amministrazione a scelta tra Deloitte &amp; Touche S.p.A., Ernst &amp; Young S.p.A., KPMG S.p.A. e PricewaterhouseCoopers S.p.A..
    </p>
<p align="justify">
<font size="3">7.1.5</font> <i>Delibere dell'assemblea ordinaria e straordinaria dei soci</i>
</p>
<p align="justify">
      7.1.5.1 <i><a id="_Ref455010003" name="_Ref455010003">Disciplina ai sensi dello Statuto di</a> Dedalus Holding</i>
</p>
<p align="justify">
<a id="_Ref232431506" name="_Ref232431506">Ai sensi dell’art. 16 dello statuto di Dedalus Holding, l’assemblea ordinaria e straordinaria è regolarmente costituita e delibera, in prima e in ogni successiva convocazione, con le maggioranze di legge.</a>
</p>
<p align="justify">
<a id="_Ref297630062" name="_Ref297630062">L’assemblea è regolarmente costituita e delibera, in prima e in ogni successiva convocazione, con la presenza di più del 50% dell’intero capitale sociale e con il voto favorevole della maggioranza assoluta sia delle azioni detenute da HHC, che delle azioni detenute da HC Leo che delle azioni detenuta da MCP, per le delibere
      aventi ad oggetto:</a>
</p>
<p align="justify">
      distribuzione di utili e/o riserve;
    </p>
<p align="justify">
      fusioni (fatto salvo quanto previsto al paragrafo 7.1.5.1 (a) che segue);
    </p>
<p align="justify">
      scissioni, trasformazioni;
    </p>
<p align="justify">
      cessioni aventi ad oggetto sostanzialmente tutti i beni detenuti da Dedalus Holding;
    </p>
<p align="justify">
      aumenti di capitale riservati a terzi o aumenti di capitale in opzione e/o emissione di strumenti finanziari aventi effetto diluitivo sul capitale, salvi i casi di aumenti di capitale obbligatori ai sensi di legge (nei limiti previsti per adempiere agli obblighi di legge);
    </p>
<p align="justify">
      modifiche dello statuto che comportino: (i) modifiche dell’oggetto sociale; (ii) introduzione, rimozione o modifica di vincoli alla circolazione delle azioni e, in particolare, modifica degli articoli 8, 9, 10 dello statuto; (iii) modifiche dei diritto di voto, dei diritti di <i>governance</i> o di altri diritti particolari associati alle categorie di azioni; (iv) introduzione e/o
      eliminazione di una o più cause di recesso; (iv) altre modifiche statutarie che possano incidere sui diritti di HHC e/o di HC Leo B e/o di MCP o le previsioni poste a tutela degli stessi;
    </p>
<p align="justify">
      messa in liquidazione di Dedalus Holding, fatte salve le ipotesi di liquidazione poste in essere a seguito dell’avvenuta cessione di tutti i titoli detenuti da Dedalus Holding;
    </p>
<p align="justify">
      nomina, sostituzione, revoca e conferimento dei poteri ai liquidatori;
    </p>
<p align="justify">
      acquisto di azioni proprie;
    </p>
<p align="justify">
      Quotazione sul Mercato;
    </p>
<p align="justify">
      delibere che, per legge o per eventuale disposizione dello statuto, siano sottoposte alla decisione dei soci, sulle materie di cui al paragrafo 7.1.2.1. che precede.
    </p>
<p align="justify">
      Anche in deroga parziale alle previsioni del paragrafo che precede:
    </p>
<p align="justify">
      saranno in ogni caso validamente deliberate a maggioranza con il voto favorevole di più del 50% dell’intero capitale sociale le deliberazioni strumentali e necessarie alla Quotazione sul Mercato, purché: (X) qualora si intenda realizzare la Quotazione sul Mercato con le modalità di cui al paragrafo 2(i) che precede, il mix tra l’offerta pubblica di sottoscrizione
      di azioni di nuova emissione e l’offerta pubblica di vendita delle azioni esistenti sia individuato in modo da consentire che, contestualmente alla Quotazione sul Mercato, siano rimborsati eventuali finanziamenti concessi dai soci in una misura non inferiore al 70% dell’importo capitale residuo oltre a tutti gli interessi maturati a tale data e non pagati sull’intero
      importo dei finanziamenti; ovvero (Y) qualora si intenda realizzare la Quotazione sul Mercato con le modalità di cui al paragrafo 2 (ii) che precede: (ii) il concambio avvenga con azioni di società il cui oggetto prevalente consista in vendita di servizi per la sanità pubblica e privata , sviluppo e vendita di soluzioni software e/o integrazione di sistemi; (ii) il concambio
      avvenga sulla base di un valore di Dedalus Holding pari ad almeno 6 volte l’Ebitda consolidato del gruppo di Dedalus Holding, come risultante dall’ultimo bilancio approvato; e (iii) l’operazione sia posta in essere in modo da consentire che, contestualmente alla Quotazione sul Mercato, avvenga il rimborso integrale di eventuali finanziamenti concessi dai soci (comprensivo
      dell’intero importo capitale residuo oltre a tutti gli interessi maturati a tale data e non pagati sull’intero importo dei finanziamenti);
    </p>
<p align="justify">
      in caso di acquisto di azioni proprie, non è richiesto il voto favorevole del socio le cui azioni siano oggetto di acquisto da parte di Dedalus Holding,(e pertanto ai fini della determinazione dei quorum deliberativi le azioni del socio le cui azioni siano oggetto di acquisto da parte di Dedalus Holding, saranno computate tra i voti favorevoli, a prescindere dal voto effettivamente
      espresso da tale socio);
    </p>
<p align="justify">
      saranno in ogni caso validamente deliberate a maggioranza con il voto favorevole di più del 50% dell’intero capitale sociale e con il voto favorevole della maggioranza assoluta delle sole azioni detenuta da HHC e MCP, le delibere che, per legge o per eventuale disposizione del presente statuto, siano sottoposte alla decisione dei soci.
    </p>
<p align="justify">
      7.1.5.2 <i>Disciplina ai sensi dello Statuto di Dedalus</i>
</p>
<p align="justify">
      Ai sensi dello Statuto di Dedalus, l’assemblea ordinaria e straordinaria è regolarmente costituita e delibera, in prima e in ogni successiva convocazione, con le maggioranze di legge.
    </p>
<p align="justify">
      7.2 <b>Principi generali di <i>corporate governance</i> di NoemaLife e di Ghenos.</b>
</p>
<p align="justify">
      Il Nuovo Patto Parasociale prevede i principi di seguito sintetizzati relativi alla <i>corporate governance</i> di NoemaLife e di Ghenos.
    </p>
<p align="justify">
<font size="3">7.2.1</font> <i>Amministratore delegato e CFO NoemaLife</i>
</p>
<p align="justify">
      Gli Aderenti faranno sì che GM svolga l’incarico di amministratore delegato di NoemaLife dalla data di perfezionamento dell’Acquisizione ovverosia dal 28 giugno 2016 (la "<b>Data di Acquisizione</b>") fino al perfezionamento della fusione di NoemaLife in Dedalus.
    </p>
<p align="justify">
      Fino alla fusione di NoemaLife in Dedalus, il consiglio di amministrazione di NoemaLife nominerà un solo amministratore delegato e un solo CFO.
    </p>
<p align="justify">
      GM sarà conferito con i poteri di ordinaria e straordinaria amministrazione di NoemaLife, ad eccezione dei poteri che la legge o lo statuto di NoemaLife riserva al consiglio di amministrazione.
    </p>
<p align="justify">
      Qualora GM cessi, per qualsiasi ragione, dalla propria carica di amministratore delegato di NoemaLife, il nuovo amministratore delegato verrà nominato sulla base della Procedura di Nomina.
    </p>
<p align="justify">
<font size="3">7.2.2</font> <i>Principi generali di corporate governance di NoemaLife e Ghenos – Obblighi di preventiva consultazione</i>
</p>
<p align="justify">
      Con riferimento a NoemaLife e Ghenos, laddove MCP e HC Leo non abbiano designato alcun amministratore, HHC si impegna:
    </p>
<p align="justify">
<font size="3">(i)</font> di consultare MCP e HC Leo almeno 10 giorni lavorativi prima della assemblea dei soci ovvero del consiglio di amministrazione di NoemaLife ovvero, a seconda del caso, Ghenos riunitosi per deliberare in merito alle materie elencate ai sensi dei paragrafi 7.1.2.1 e 7.1.2.2. che precedono al fine di convenire in buona fede una decisione comune sulle istruzioni di voto
      da impartire.
    </p>
<p align="justify">
<font size="3">(ii)</font> di far sì che l’assemblea dei soci ovvero il consiglio di amministrazione di NoemaLife ovvero, a seconda del caso, Ghenos voti in conformità con la decisione comune convenuta ai sensi del punto (ii) che precede.
    </p>
<p align="justify">
      7.3 <b>Principi alternativi di <i>corporate governance</i> di Dedalus Holding a seguito dell’IPO</b>
</p>
<p align="justify">
      Il Nuovo Patto Parasociale prevede che, qualora sia perfezionata, l’IPO di cui al seguente paragrafo 9.2, troveranno automaticamente applicazione alcuni principi alternativi di seguito sintetizzati relativi alla <i>corporate governance</i> di Dedalus Holding.
    </p>
<p align="justify">
<font size="3">7.3.1</font> <i><a id="_Ref454711059" name="_Ref454711059">Membri del consiglio di amministrazione – Diritto di designazione di HC Leo</a></i>
</p>
<p align="justify">
      Gli Aderenti convengono che HC Leo avrà il diritto di disegnare (i) 2 membri del consiglio di amministrazione di Dedalus Holding, qualora HC Leo non abbia venduto alcuna azione detenuta in Dedalus Holding nel contesto dell’IPO, (ii) 1 membro del consiglio di amministrazione di Dedalus Holding, qualora HC Leo abbia venduto fino al 50% della sua partecipazione in Dedalus Holding
      nel contesto dell’IPO e (iii) nessun membro del consiglio di amministrazione di Dedalus Holding, qualora HC Leo abbia venduto più del 50% della sua partecipazione in Dedalus Holding nel contesto dell’IPO.
    </p>
<p align="justify">
<font size="3">7.3.2</font> <i>Consiglio di amministrazione - delibere consiliari</i>
</p>
<p align="justify">
      Al verificarsi di alcune condizioni previste nel Nuovo Patto Parasociale, HC Leo farà quanto nei propri poteri affinché gli amministratori del consiglio di amministrazione di Dedalus Holding designati dallo stesso approvino le proposte di delibera per, ovvero le attività propedeutiche al, perfezionamento della procedura di IPO, ivi incluse le proposte di delibera aventi ad
      oggetto la fusione di Dedalus in Dedalus Holding.
    </p>
<p align="justify">
      7.4 <b><a id="_Ref454717610" name="_Ref454717610">Principi alternativi di <i>corporate governance</i> di Dedalus Holding a seguito della Operazione per la Quotazione</a></b>
</p>
<p align="justify">
      Il Nuovo Patto Parasociale prevede che, qualora sia perfezionata l’Operazione per la Quotazione di cui al seguente paragrafo 9.3, HC Leo avrà il diritto di nominare un amministratore dell’entità risultante dall’Operazione per la Quotazione.
    </p>
<p align="justify">
      8. <b>Disposizioni relative al trasferimento delle partecipazioni di Dedalus Holding e delle azioni detenute da GM in HHC</b>
</p>
<p align="justify">
      8.1 <b>Divieto di Trasferimento azioni Dedalus Holding</b>
</p>
<p align="justify">
      Lo statuto di Dedalus Holding disciplina i Trasferimenti prevedendo che, salvo il previo consenso scritto di tutti i soci, il Trasferimento, in tutto o in parte, di titoli di Dedalus Holding è vietato fino al 31 dicembre 2018 (il "<b>Periodo di Intrasferibilità</b>").
    </p>
<p align="justify">
      8.2 <b>Trasferimenti</b>
</p>
<p align="justify">
<font size="3">8.2.1</font> <i><a id="_Ref454982563" name="_Ref454982563">Disciplina dei Trasferimenti ai sensi dello Statuto di</a> Dedalus Holding</i>
</p>
<p align="justify">
      Ai sensi dell’art. 8 dello statuto di Dedalus Holding, non trova applicazione il divieto di Trasferimento di cui al paragrafo 8.1 che precede:
    </p>
<p align="justify">
      nei casi di costituzione in pegno delle azioni a garanzia di obbligazioni di pagamento di Dedalus Holding o delle sue controllate ovvero in caso di Trasferimento conseguente ad escussione di tali diritti di pegno;
    </p>
<p align="justify">
      nei casi di Trasferimento di tutte le azioni detenuta da MCP a HHC;
    </p>
<p align="justify">
      in caso di Trasferimento di azioni rappresentative di una partecipazione non superiore al 7% del capitale sociale di Dedalus Holding, da HHC a MCP e in caso di Trasferimenti di azioni rappresentative di partecipazioni non superiori al 4% del capitale sociale, da HHC ad altri soggetti diversi dai soci;
    </p>
<p align="justify">
      in caso di Trasferimento di tutte le azioni di HC Leo a HHC e/o MCP;
    </p>
<p align="justify">
      in tutti i casi in cui i soci abbiano dichiarato di rinunciare all’applicazione del divieto al Trasferimento delle azioni; enel caso di Quotazione sul Mercato.
    </p>
<p align="justify">
<font size="3">8.2.2</font> <i>Disciplina dei Trasferimenti ai sensi del Nuovo Patto Parasociale</i>
</p>
<p align="justify">
      Senza pregiudizio della disciplina prevista ai sensi del paragrafo 8.2.1 che precede, il Nuovo Patto Parasociale disciplina alcune regole relativamente al Trasferimento di azioni Dedalus Holding o di azioni detenute da GM in HHC che possono essere cosi riassunte:
    </p>
<p align="justify">
<font size="3">(i)</font> decorso il Periodo di Intrasferibilità e senza pregiudizio delle previsione relative agli Eventi di Disinvestimento sintetizzate al paragrafo 9 che segue, la validità del Trasferimento delle azioni Dedalus Holding ad un terzo sarà condizionata, <i>inter alia</i>, all’adesione di quest’ultimo al Nuovo Patto Parasociale (con relativa
      assunzione degli stessi diritti e doveri originariamente attribuiti al cedente);
    </p>
<p align="justify">
<font size="3">(ii)</font> le previsione sul Divieto di Trasferimento non si applicheranno ai Trasferimenti avvenuti ai sensi (i) dell’IPO, ovvero (ii) della Sostituzione, ovvero (iii) del Buy-back, salvo il relativo diritto di veto di HC Leo ai sensi del paragrafo 7.1.5.1 (a), (b) e (c) che precede, ovvero (iv) dell’Opzione Call, ovvero (v) della Vendita;
    </p>
<p align="justify">
<font size="3">(iii)</font> senza pregiudizio di quanto previsto nel Nuovo Patto Parasociale, GM, in qualità di socio di HHC, si impegna a non Trasferire la sua partecipazione in HHC salvo che il Trasferimento non sia a favore di un discendente di primo grado, fermo restando il limite al Trasferimento di partecipazioni complessivamente superiori al 12% del capitale sociale di HHC.
    </p>
<p align="justify">
      Anche in deroga allo statuto Dedalus Holding, durante il Periodo di Intrasferibilità, ciascuno tra MCP, HHC e HC Leo potrà Trasferire l’intera partecipazione detenuta in Dedalus Holding a società interamente controllate dagli stessi purché siano rispettate le condizioni previste nel Nuovo Patto Parasociale.
    </p>
<p align="justify">
      In aggiunta, nel caso di perfezionamento dell’IPO di cui al paragrafo 9.2 che segue ovvero della Sostituzione di MCP di cui al paragrafo 9.1 che segue, HHC potrà Trasferire partecipazioni fino al 5,5% del capitale sociale di Dedalus Holding a Terzi Indipendenti.
    </p>
<p align="justify">
      8.3 <b><a id="_Ref454983153" name="_Ref454983153">Diritto di prelazione e di co-vendita</a></b>
</p>
<p align="justify">
      L’art. 9 dello statuto di Dedalus Holding disciplina il diritto di prelazione e di co-vendita sui titoli di Dedalus Holding.
    </p>
<p align="justify">
      In particolare, successivamente alla scadenza del Periodo di Intrasferibilità:
    </p>
<p align="justify">
<font size="3">(i)</font> qualora i soci di Dedalus Holding intendano o siano obbligati a Trasferire titoli, agli altri soci viene riconosciuto un diritto di prelazione per l’acquisto di tutti i titoli oggetto di Trasferimento. Nel caso di concorso di più soci che abbiano correttamente esercitato il diritto di prelazione, ciascuno di essi acquisterà una percentuale
      proporzionale al numero di azioni detenute in Dedalus Holding;
    </p>
<p align="justify">
<font size="3">(ii)</font> qualora HHC intenda o sia obbligato a trasferire, autonomamente o congiuntamente ad altri soci, titoli ("<b>Trasferente</b>"), alternativamente al diritto di prelazione di cui al punto (i) che precede, a MCP e HC LEO è riconosciuto un diritto di cedere al terzo acquirente i titoli degli stessi detenuti in Dedalus Holding nelle proporzioni e ai
      termini specificati nello statuto di Dedalus Holding. Qualora HHC non adempi agli obblighi di informativi legati al Trasferimento oppure a quelli relativi al procurare l’impegno del terzo acquirente ad acquistare, a MCP e HC Leo viene riconosciuta un opzione avente ad oggetto il diritto di vendere ad HHC.
    </p>
<p align="justify">
      Ai sensi dello Statuto di Dedalus Holding, il diritto di prelazione di cui al punto (i) che precede e il diritto di co-vendita di cui al punto (ii) che precede non trovano applicazione nei casi previsti ai sensi del paragrafo 8.2 lettere da (a) a (d) e (f) che precede.
    </p>
<p align="justify">
      8.4 <b>Opzione di vendita e di acquisto</b>
</p>
<p align="justify">
<font size="3">8.4.1</font> <i>Disciplina ai sensi dello Statuto di Dedalus Holding</i>
</p>
<p align="justify">
      L’art. 10 dello statuto di Dedalus Holding disciplina i diritti di opzione di vendita e di opzione di acquisto di azioni Dedalus Holding di seguito sintetizzati.
    </p>
<p align="justify">
      Qualora si realizzasse un Evento Rilevante relativamente a HHC:
    </p>
<p align="justify">
      a HC Leo spetta un opzione avente ad oggetto il diritto di vendere a HHC, che in tal caso sarà obbligato ad acquistare, tutte le azioni detenute da HC Leo in Dedalus Holding;
    </p>
<p align="justify">
      a MCP spetta un’opzione avente ad oggetto il diritto di vendere a HHC, che in tal caso sarà obbligato ad acquistare, tutte le azioni detenute da MCP in Dedalus Holding.
    </p>
<p align="justify">
      Qualora si realizzasse un Evento Rilevante relativamente a HHC, ovvero a HC Leo e/o MCP, ai soci diversi del socio soggetto ad Evento Rilevante spetterà (alternativamente, se del caso, all’opzione di vendita di cui ai punti (a) e (b) che precedono) un’opzione avente ad oggetto il diritto di acquistare dal socio soggetto all’Evento Rilevante, che in tal caso sarà
      obbligato a vendere, tutti i titoli dallo stesso detenuti. In caso di concorso di più soci che abbiano correttamente esercitato l’opzione di acquisto, ciascuno di essi acquisterà una percentuale proporzionale al numero di azioni detenute in Dedalus Holding.
    </p>
<p align="justify">
<font size="3">8.4.2</font> <i>Disciplina ai sensi del Nuovo Patto Parasociale</i>
</p>
<p align="justify">
      Il Nuovo Patto Parasociale prevede che MCP conceda ad HC Leo e HCC, un diritto di opzione ad acquistare l’intera partecipazione detenuta da MCP in Dedalus Holding (l’"<b>Opzione Call</b>") a decorrere dalla Data di Acquisizione e fino al 31 dicembre 2016 (il "<b>Periodo di Opzione</b>"), a condizione che non siano pendenti, anche rispetto alla partecipazione
      detenuta da MCP in Dedalus Holding, procedure concernenti Eventi di Disinvestimento.
    </p>
<p align="justify">
      Qualora HHC e HC Leo intendano esercitare l’Opzione Call, HHC e HC Leo avranno il diritto di acquistare l’intera (e solo l’intera) partecipazione detenuta da MCP in Dedalus Holding proporzionalmente alla rispettiva partecipazione detenuta in Dedalus Holding al momento dell’esercizio dell’Opzione Call.
    </p>
<p align="justify">
      Qualora una sola parte tra HHC e HC Leo intenda esercitare l’Opzione Call, la parte che ha esercitata l’Opzione Call avrà il diritto di acquistare l’intera (e solo l’intera) partecipazione detenuta da MCP in Dedalus Holding.
    </p>
<p align="justify">
      9. <b><a id="_Ref454718828" name="_Ref454718828">Eventi di Disinvestimento</a></b>
</p>
<p align="justify">
      Il Nuovo Patto Parasociale disciplina alcune ipotesi di disinvestimento dal capitale sociale di Dedalus Holding di seguito sintetizzate.
    </p>
<p align="justify">
      9.1 <b><a id="_Ref455004004" name="_Ref455004004">Sostituzione di MCP</a></b>
</p>
<p align="justify">
      A decorrere dal quarto mese precedente il quinto anno dalla Data di Efficacia, MCP, in qualità di socio di Dedalus Holding, potrà essere sostituito con un altro investitore industriale o finanziario che acquisisca l’intera partecipazione detenuta da MCP in Dedalus Holding (la "<b>Sostituzione</b>"). Qualora alla data di perfezionamento della Sostituzione HC Leo
      risulti ancora azionista di Dedalus Holding, la Sostituzione sarà condizionata all’adesione al Nuovo Patto Parasociale da parte dell’investitore subentrante che assumerà gli stessi diritti e obblighi originariamente spettanti a MCP, ferma la responsabilità solidale di MCP fintanto che non si perfezioni l’adesione al Nuovo Patto Parasociale.
    </p>
<p align="justify">
      9.2 <b><a id="_Ref454812607" name="_Ref454812607">IPO</a></b>
</p>
<p align="justify">
      Dal 1 gennaio 2017 al 30 giugno 2018 ("<b>Periodo di Quotazione</b>"), GM, HHC e MCP, a loro esclusiva discrezione ma in consultazione con HC Leo, verificata la sussistenza delle condizioni di mercato per l’IPO da completarsi entro il 31 dicembre 2018, potranno procedere con l’IPO a condizione che, <i>inter alia</i>:
    </p>
<p align="justify">
<font size="3">(i)</font> ad HC Leo venga riconosciuto il diritto di designazione di cui al paragrafo 7.3.1 che precede;
    </p>
<p align="justify">
<font size="3">(ii)</font> il flottante di Dedalus Holding venga creato in primo luogo e <i>pari passu</i>, dal 4% delle azioni detenute da HHC in Dedalus Holding, dalle azioni detenute da HC Leo e MCP in Dedalus Holding e dalle azioni che eventualmente saranno detenute da TIP in Dedalus Holding; in secondo luogo dalle azioni rappresentanti il rimanente 96% della partecipazione detenuta da
      HHC in Dedalus Holding.
    </p>
<p align="justify">
      9.3 <b><a id="_Ref454718908" name="_Ref454718908">Operazione per la Quotazione</a></b>
</p>
<p align="justify">
      Durante il Periodo di Quotazione, gli Aderenti convengono che GM, HHC e MCP, in consultazione con HC Leo, e in alternativa alla Quotazione, potranno svolgere le attività necessarie per l’Operazione per la Quotazione da completarsi entro il 31 dicembre 2018, a condizione che, <i>inter alia</i> ad HC Leo venga riconosciuto il diritto di designazione di cui al paragrafo 7.4 che
      precede.
    </p>
<p align="justify">
      9.4 <b><a id="_Ref454730689" name="_Ref454730689">Procedura di Vendita</a></b>
</p>
<p align="justify">
      Gli Aderenti convengono che:
    </p>
<p align="justify">
<font size="3">(i)</font> anche in pendenza di una procedura di Quotazione, a partire dal 1 gennaio 2018 e fino al 31 dicembre 2018 e a condizione che MCP sia azionista di Dedalus Holding e che a) non sia avvenuta la Sostituzione ovvero b) non sia pendente il Buy-back sulle azioni detenute da MCP in Dedalus Holding, MCP avrà il diritto di iniziare una procedura di Vendita. Qualora la
      Vendita iniziasse in pendenza di una procedura di Quotazione, MCP potrà svolgere la Vendita nel contesto di una procedura cosiddetta "a doppio binario";
    </p>
<p align="justify">
<font size="3">(ii)</font> a partire dal 1 gennaio 2019 e a condizione che HC Leo sia azionista di Dedalus Holding, HC Leo avrà il diritto di iniziare una procedura di Vendita,
    </p>
<p align="justify">
      (congiuntamente le "<b>Procedure di Vendita</b>" e ciascuna singolarmente la "<b>Procedura di Vendita</b>").
    </p>
<p align="justify">
      Qualora MCP inizi la Procedura di Vendita in pendenza della procedura di Quotazione, gli Aderenti (incluso MCP) dovranno dare la priorità al completamento della Quotazione entro il 30 giugno 2018 e, pertanto, fare quanto nei rispettivi poteri affinché:
    </p>
<p align="justify">
      i membri del consiglio di amministrazione di Dedalus Holding e/o di Dedalus (a seconda del caso) deliberino in favore del completamento della Quotazione entro giugno 2018;
    </p>
<p align="justify">
      siano esercitati i rispettivi diritti di voto nell’assemblea dei soci di Dedalus Holding in moto tale da approvare la Quotazione.
    </p>
<p align="justify">
      Qualora MCP ovvero HC Leo intendano iniziare una Procedura di Vendita, dovranno inviare una comunicazione agli altri Aderenti (i "<b>Destinatari dell’Offerta</b>" e, singolarmente, il "<b>Destinatario dell’Offerta</b>"). Ciascun Destinatario dell’Offerta, proporzionalmente alla propria partecipazione nel capitale sociale di Dedalus Holding ed entro 30
      giorni lavorativi dal ricevimento della comunicazione di cui sopra, avrà il diritto di presentare un’offerta di acquisto sull’intera partecipazione detenuta da MCP in Dedalus Holding ovvero, a seconda del caso, da HC Leo in Dedalus Holding (la "<b>Prima Offerta</b>"). Qualora la Prima Offerta sia presentata da solo un Destinatario dell’Offerta,
      quest’ultimo avrà il diritto di Prima Offerta sull’intera partecipazione detenuta da MCP in Dedalus Holding ovvero, a seconda del caso, da HC Leo in Dedalus Holding.
    </p>
<p align="justify">
      La mancata realizzazione delle vendita della partecipazione detenuta da MCP in Dedalus Holding ovvero, a seconda del caso, da HC Leo in Dedalus Holding ai Destinatari dell’Offerta attribuisce il diritto a MCP ovvero, a seconda del caso, ad HC Leo di iniziare la Procedura di Vendita comunicando tale scelta agli altri Aderenti fermo restando che:
    </p>
<p align="justify">
      entro 10 giorni lavorativi da tale comunicazione, HHC potrà comunicare a MCP ovvero, a seconda del caso, ad HC Leo, di voler presentare, insieme ad un Terzo Indipendente, un offerta di acquisto del 100% del capitale sociale di Dedalus Holding ovvero, a seconda del caso, del 100% del capitale sociale di Dedalus (l’ "<b>Offerta HHC</b>").
    </p>
<p align="justify">
      HHC avrà il diritto di partecipare alla Procedura di Vendita quale potenziale acquirente esclusivamente per l’acquisto di partecipazioni fino al 15% del capitale sociale di Dedalus Holding ovvero, a seconda del caso, del capitale sociale di Dedalus.
    </p>
<p align="justify">
      Gli Aderenti convengono che qualora la Procedura di Vendita sia instaurata per iniziativa di MCP, HC Leo non avrà l’obbligo di vendere le proprie azioni detenute in Dedalus Holding alla Migliore Offerta (come di seguito definita) e, di conseguenza, MCP (in qualità di mandatario del mandato di vendita) non potrà vendere la partecipazione detenuta da HC Leo in Dedalus
      Holding salvo che il prezzo di acquisto della stessa non garantisca determinati ritorni economici ad HC Leo espressi nel Nuovo Patto Parasociale.
    </p>
<p align="justify">
      MCP ovvero, a seconda del caso, HC Leo avrà il diritto di scegliere la migliore offerta presentata da parte di Terzi Indipendenti ai sensi della Procedura di Vendita (la "<b>Migliore Offerta</b>"), fermo restando che, qualora HCC non abbia comunicato di presentare l’Offerta HHC e la differenza tra prezzo delle offerte presentate da parte di Terzi Indipendenti rientri in
      un determinato intervallo percentuale, HHC avrà il diritto di scegliere la Migliore Offerta.
    </p>
<p align="justify">
      Qualora il prezzo della Migliore Offerta sia pari o inferiore al prezzo offerto nella Prima Offerta da parte del Destinatario dell’Offerta, quest’ultimo avrà un diritto di prelazione sull’acquisto delle azioni detenute da MCP in Dedalus Holding ovvero, a seconda del caso, da HC Leo in Dedalus Holding da esercitare alle stesse condizioni e allo stesso prezzo indicato
      nella Prima Offerta.
    </p>
<p align="justify">
      Qualora non sia esercitato il diritto di prelazione di cui sopra, ovvero il prezzo di acquisto nella Migliore Offerta sia maggiore del prezzo indicato nella Prima Offerta, gli Aderenti dovranno (i) vendere la rispettiva partecipazione in Dedalus Holding (nel caso di Procedura di Vendita avente ad oggetto il 100% del capitale sociale di Dedalus Holding), ovvero far si che Dedalus Holding
      venda l’intera partecipazione detenuta in Dedalus (nel caso di Procedura di Vendita avente ad oggetto il 100% del capitale sociale di Dedalus). A tal fine, Dedalus Holding si impegna a porre in essere le attività e le formalità necessarie per completare la Procedura di Vendita.
    </p>
<p align="justify">
      Durante la Procedura di Vendita, ciascun Aderente si impegna a non Trasferire alcuna azione Dedalus Holding ovvero di Dedalus.
    </p>
<p align="justify">
      10. <b>Ulteriori impegni degli Aderenti</b>
</p>
<p align="justify">
      Il Nuovo Patto Parasociale disciplina alcuni impegni assunti dagli Aderenti che vengono di seguito sintetizzati.
    </p>
<p align="justify">
      10.1 <b>Fusione</b>
</p>
<p align="justify">
      A condizione che la proposta di fusione per incorporazione di Dedalus nella Dedalus Holding non determini alcun conflitto, violazione, recesso o accelerazione di determinati contratti di finanziamento ovvero di altri contratti ritenuti rilevanti, nel caso di proposta di fusione di Dedalus in Dedalus Holding presentata da HCC, gli Aderenti si impegnano a (i) far quanto di propria competenza
      per far sì che i consigli di amministrazione di Dedalus Holding e di Dedalus deliberino a favore della stessa; (ii) esercitare i rispettivi diritti di voto nell’assemblea di Dedalus Holding in moda tale da approvare la proposta di fusione; (iii) far sì che anche l’assemblea di Dedalus deliberi in modo tale da approvare la proposta di fusione.
    </p>
<p align="justify">
      10.2 <b>Modifiche allo statuto di Dedalus Holding – Opzione di vendita</b>
</p>
<p align="justify">
      Il Nuovo Patto Parasociale prevede l’impegno degli Aderenti a far sì che, entro la prima settimana del terzo mese antecedente il quinto anno dalla Data di Efficacia, Dedalus Holding modifichi il proprio Statuto introducendo una clausola di <i>drag along</i> (sintetizzata al paragrafo 10.2.1. che segue) specificando che i diritti di prelazione e co-vendita sintetizzati al
      paragrafo 8.3 che precede, non saranno più esercitabili nel caso di esercizio del diritto di trascinamento.
    </p>
<p align="justify">
      Qualora per qualsiasi ragione Dedalus Holding non effettui le predette modifiche al proprio statuto e subordinatamente al fatto che HC Leo abbia votato a favore di tale modifica, HHC concede ad HC Leo un irrevocabile e incondizionato diritto di opzione a vendere ad HHC, che si impegna ad acquistare, l’intera partecipazione detenuta da HC Leo in Dedalus Holding.
    </p>
<p align="justify">
<font size="3">10.2.1</font> <i><a id="_Ref454983556" name="_Ref454983556">Drag Along</a></i>
</p>
<p align="justify">
      A decorrere dal termine del Periodo di Intrasferibilità, nel caso in cui, all’esito di una Procedura di Vendita dell’intero capitale sociale di Dedalus Holding avviata da HC Leo, un terzo abbia presentato un’offerta per un corrispettivo in denaro avente ad oggetto l’intero capitale sociale di Dedalus Holding, viene riconosciuto ad HC Leo un diritto di opzione
      avente ad oggetto il diritto di richiedere ad HHC e MCP, che in tal caso saranno obbligati, a traferire al terzo tutte le azioni detenute rispettivamente da HHC e MCP in Dedalus Holding.
    </p>
<p align="justify">
      10.3 <b>OPA</b>
</p>
<p align="justify">
      Il Nuovo Patto Parasociale prevede che gli Aderenti faranno quanto nei loro poteri affinché Dedalus (i) lanci, il prima possibile dopo il perfezionamento dell’Acquisizione, un offerta pubblica di acquisto obbligatoria su tutte le rimanenti azioni di NoemaLife e un offerta pubblica di acquisto volontaria di su tutti i rimanenti Warrants NoemaLife e (ii) completi la fusione di
      Ghenos in Dedalus entro dicembre 2016.
    </p>
<p align="justify">
      10.4 <b>Ricapitalizzazione/Finanziamento di Dedalus</b>
</p>
<p align="justify">
      Il Nuovo Patto Parasociale prevede che, qualora durante l’esercizio 2017, Dedalus risulti essere in condizioni finanziarie tali da necessitare di un aumento del capitale sociale, gli Aderenti determineranno tale ammontare (l’"<b>Ammontare</b>"). In mancanza di un accordo tra Dedalus Holding e TIP, l’Ammontare verrà determinato da un primario istituto
      finanziario indipendente. Qualora gli Aderenti non concordino con l’approvazione e la sottoscrizione di un aumento di capitale di Dedalus per un importo pari all’Ammontare, gli Aderenti faranno quanto nei rispettivi poteri affinché Dedalus Holding si impegni a rendersi disponibile a stipulare un finanziamento soci con HC Leo (su richiesta di quest’ultimo) per un
      importo pari all’Ammontare fermo restando che HC Leo non è vincolato a stipulare il predetto finanziamento.
    </p>
<p align="justify">
      10.5 <b><a id="_Ref454825857" name="_Ref454825857">Riorganizzazione Bidco</a></b>
</p>
<p align="justify">
      Il Nuovo Patto Parasociale prevede l’impegno degli Aderenti a fare quanto nei rispettivi poteri affinché Dedalus Holding completi la Riorganizzazione Bidco entro il 15 novembre 2016. Qualora GM, HHC e MCP non pongano in essere quanto necessario per completare la Riorganizzazione Bidco entro il 15 novembre 2016, Dedalus Holding procederà con l’opzione A della
      Riorganizzazione Bidco (come descritta nella definizione di "<i>Riorganizzazione Bidco</i>") a semplice richiesta di qualsiasi amministratore designato da HC Leo e conferito con i relativi poteri.
    </p>
<p align="justify">
      A seguito del completamento della Riorganizzazione Bidco, gli Aderenti convengono di (i) revisionare in buona fede il Nuovo Patto Parasociale al fine di evitare che a seguito della Riorganizzazione Bidco siano ridotti o modificati i diritti di <i>corporate governance</i> e di <i>exit</i> previsti nel Nuovo Patto Parasociale, nello statuto di Dedalus Holding e nello Statuto di Dedalus, e
      (ii) includere, <i>mutatis mutandis</i>, nello statuto di Bidco tutte le disposizioni previste nello statuto di Dedalus Holding (se applicabili) che siano necessarie per rispettare gli impegni previsti ai sensi del punto (i) che precede.
    </p>
<p align="justify">
      11. <b>Durata del Patto Parasociale - RINNOVO</b>
</p>
<p align="justify">
      Il Patto Parasociale è entrato in vigore alla Data di Acquisizione.
    </p>
<p align="justify">
      Le disposizioni del Nuovo Patto Parasociale saranno efficaci per un periodo di tre anni dalla Data di Acquisizione fermo restando che, in presenza di un Evento di Disinvestimento in corso decorso il predetto termine di 3 (tre) anni, la durata del Nuovo Patto Parasociale sarà automaticamente estesa fino al completamento del relativo Evento di Disinvestimento. In tal caso, il Nuovo Patto
      Parasociale cesserà con effetto <i>ex nunc</i> alla data di detto completamento, fatta eccezione per le disposizioni che, per loro stessa natura, mantengono la loro efficacia anche dopo la cessazione dell’accordo.
    </p>
<p align="justify">
      In deroga a quanto precede, al completamento del Trasferimento da MCP e HC Leo un Terzo Indipendente delle rispettive partecipazioni in Dedalus Holding, il Nuovo Patto Parasociale cesserà con effetto <i>ex nunc</i> a tale data di completamento.
    </p>
<p align="justify">
      12. <b>Soggetto che esercita il controllo ai sensi dell'art. 93 TUF</b>
</p>
<p align="justify">
      Giorgio Moretti controlla indirettamente Dedalus Holding, la quale, indirettamente, esercita il controllo su NoemaLife.
    </p>
<p align="justify">
      13. <b>Deposito a Registro delle Imprese</b>
</p>
<p align="justify">
      Il Nuovo Patto Parasociale è stato depositati presso l'Ufficio del Registro delle Imprese di Bologna in data 1 luglio 2016 (N. PRA 54573/2016, protocollo automatico del 1 luglio 2016).
    </p>
<p align="justify">
      14. <b>Sito internet ove sono pubblicate le informazioni relative alle pattuizioni parasociali contenute nel nuovo Patto Parasociale</b>
</p>
<p align="justify">
      Le informazioni essenziali relative alle pattuizioni parasociali contenute nel Nuovo Patto Parasociale sono pubblicate, ai sensi dell'articolo 130 del Regolamento Emittenti, sul sito <i>internet</i> dell'Emittente all'indirizzo www.noemalife.com, sezione <i>Investor Relations</i>.
    </p>
<p align="justify">
      3 luglio 2016
    </p>
<p align="justify">
<b>[NL.2.16.1]