/b>
</p>
<hr/>
<p align="center">
<strong>EDISON S.P.A.</strong>
</p>
<p align="left">
<strong>ACCORDO DI INVESTIMENTO E PATTO PARASOCIALE RELATIVO A DELMI, TRANSALPINA ED EDISON</strong>
</p>
<p>
      In data 7 luglio 2005, AEM S.p.A. ("<strong>AEM</strong>"), Dolomiti Energia S.p.A. ("<strong>DE</strong>"), Società Elettrica Altoatesina - SEL S.p.A. ("<strong>SEL</strong>"), Mediobanca - Banca di Credito Finanziario S.p.A. ("<strong>Mediobanca</strong>"), Banca Popolare di Milano S.c. ar.l. ("<strong>BPM</strong>") e Fondazione
      Cassa di Risparmio di Torino ("<strong>CRT</strong>"), (AEM, DE, SEL, Mediobanca, BPM e CRT congiuntamente gli "<strong>Aderenti</strong>"; e DE, SEL, Mediobanca, BPM e CRT congiuntamente i "<strong>Soci di Minoranza</strong>") hanno sottoscritto un "Accordo di Investimento e Patto Parasociale" (l'"<strong>Accordo</strong>") con il quale
      hanno disciplinato l'ingresso di DE, Mediobanca, BPM e CRT nella compagine sociale di Delmi S.p.A. ("<strong>Delmi</strong>"), l'incremento della partecipazione di SEL in Delmi, gli impegni di capitalizzazione e finanziamento dei soci a favore di Delmi, nonché i reciproci rapporti e interessi in relazione alla struttura organizzativa e al funzionamento di Delmi e, per
      certi aspetti, di Transalpina ed Edison (come di seguito definite).
    </p>
<p>
      Si ricorda che, in data 12 maggio 2005, AEM, Delmi, Electricité de France S.A. ("<strong>EDF</strong>") e WGRM Holding 4 S.p.A. ("<strong>WGRM</strong>"), società controllata da EDF, hanno concluso uno <em>Structure Agreement</em> e uno <em>Shareholders Agreement</em> (congiuntamente, gli "<strong>Accordi di Acquisizione</strong>"), già resi noti
      al pubblico nei modi previsti dalla legge, per l'acquisto del controllo congiunto di Edison (come di seguito definita) tramite una società partecipata pariteticamente da Delmi e WGRM, attualmente denominata G-Ficompta S.r.l. e che sarà denominata Transalpina di Energia ("<strong>Transalpina</strong>"). In particolare, gli Accordi di Acquisizione disciplinano una
      complessa operazione di acquisizione (l'"<strong>Operazione</strong>") in cui, alle condizioni ivi previste, a seguito dell'acquisto del controllo da parte di EDF di Italenergia Bis S.p.A. ("<strong>IEB</strong>") o, eventualmente, ove praticabile, anche prima di tale evento, ma in ogni caso non oltre il 31 dicembre 2006, EDF si adoperi affinché IEB ceda a
      Transalpina tutte le azioni ordinarie Edison e i <em>warrants</em> Edison detenuti dalla stessa IEB alla data del relativo <em>closing</em> a un prezzo rispettivamente pari a _1,55 per ogni azione Edison e _0,59 per ogni <em>warrant</em> Edison (si precisa che, alla data di sottoscrizione degli Accordi di Acquisizione, IEB deteneva n. 2.631.736.000 azioni ordinarie Edison per una
      partecipazione complessiva pari a circa il 63% del capitale ordinario di Edison a tale data, oltre a n. 240.000 <em>warrants</em> Edison). Successivamente, ai sensi di legge, Transalpina promuoverà un'offerta pubblica di acquisto obbligatoria sulle azioni ordinarie Edison (l'"<strong>OPA</strong>") e un'offerta pubblica volontaria di acquisto sui <em>warrants</em>
      Edison (l'"<strong>OPAV</strong>" e, unitamente all'OPA, le "<strong>Offerte Pubbliche</strong>").
    </p>
<p>
<strong>1.Società oggetto dell'Accordo</strong>
</p>
<p>
      L'Accordo ha ad oggetto le seguenti società:
    </p>
<p>
      (a) Delmi S.p.A., con sede in Milano, Corso di Porta Vittoria n. 4, codice fiscale e numero di iscrizione al Registro delle Imprese di Milano: 03650360963, con un capitale capitale sociale sottoscritto e versato di _120.000 e deliberato per ulteriori _1.176.000.000 alla data del presente estratto
    </p>
<p>
      (b) G-Ficompta S.r.l., con sede in Milano, Via Boscovich n.14, capitale sociale _10.000 alla data del presente estratto, codice fiscale e numero di iscrizione al Registro delle Imprese di Milano: 03766880961, che sarà denominata Transalpina di Energia ed è partecipata da Delmi con una quota pari al 50% del capitale sociale e da WGRM con una quota pari al restante 50% del capitale
      sociale;
    </p>
<p>
      (c) Edison S.p.A., con sede legale in Milano, Foro Buonaparte n.31, codice fiscale e numero di iscrizione al Registro delle Imprese di Milano: 06722600019 ("<strong>Edison</strong>"), emittente quotata al Mercato Telematico Azionario gestito da Borsa Italiana S.p.A., attiva nel settore dell'energia e del gas in Italia, con un capitale sociale al 30 giugno 2005 di
      _4.265.762.168 suddiviso in n. 4.155.169.748 azioni ordinarie Edison con un valore nominale pari ad _1 cadauna (le azioni ordinarie già emesse o di futura emissione da parte di Edison le "<strong>Azioni Edison</strong>") e n. 110.592.420 azioni di risparmio prive del diritto di voto con un valore nominale pari ad _1 cadauna, nonché con <em>warrants</em>
      ("<strong><em>Warrants</em> Edison</strong>") emessi con delibera del consiglio di amministrazione in data 11 dicembre 2002, di cui n. 1.018.736.022 ancora circolanti al 30 giugno 2005, ognuno dei quali può essere convertito in ogni momento sino al 31 dicembre 2007 in n. 1 Azione Edison al prezzo di _1.
    </p>
<p>
<strong>2. Numero delle azioni e degli strumenti finanziari oggetto dell'Accordo</strong>
</p>
<p>
      Oltre alla totalità del capitale sociale di Delmi, che alla data di sottoscrizione dell'Accordo risulta detenuto come indicato nel seguente punto 4.1, l'Accordo ha anche ad oggetto la quota pari al 50% del capitale sociale di Transalpina detenuta da Delmi, nonché la quota di Azioni Edison e <em>Warrants</em> Edison che sarà indirettamnete detenuta da Delmi tramite
      Transalpina e che sarà pari al 50% delle Azioni Edison e dei <em>Warrants</em> Edison complessivamente detenuti da Transalpina per effetto dell'Operazione.
    </p>
<p>
<strong>3.</strong> <strong>Soggetto che in virtù dell' Accordo eserciterà il controllo di Edison</strong>
</p>
<p>
      Nessuno degli Aderenti eserciterà il controllo ai sensi dell'art. 93 del Decreto Legislativo 24 febbraio 1998 n58 come modificato (il "<strong>TUF</strong>") su Transalpina o Edison in virtù dell'Accordo o altrimenti.
    </p>
<p>
      Il soggetto che, alla stregua di quanto previsto dagli Accordi di Acquisizione, eserciterà il controllo ai sensi dell'art. 93 del TUF su Edison sarà Transalpina.
    </p>
<p>
<strong>4. Contenuto dell'Accordo</strong>
</p>
<p>
      4.1 <u>Acquisto della partecipazione in Delmi da parte dei Soci di Minoranza</u>
</p>
<p>
      Alla sottoscrizione dell'Accordo, AEM, che deteneva una partecipazione in Delmi corrispondente al 95% del capitale sociale, ha ceduto agli altri Aderenti le seguenti partecipazioni azionarie in Delmi:
    </p>
<p>
      (a) a SEL una partecipazione pari al 5% del capitale sociale di Delmi; a seguito di tale cessione SEL detiene una partecipazione pari al 10% del capitale sociale di Delmi
    </p>
<p>
      (b) a DE una partecipazione pari al 10% del capitale sociale di Delmi;
    </p>
<p>
      (c) a Mediobanca una partecipazione pari al 10% del capitale sociale di Delmi;
    </p>
<p>
      (d) a BPM una partecipazione pari al 5% del capitale sociale di Delmi;
    </p>
<p>
      (e) a CRT una partecipazione pari al 5% del capitale sociale di Delmi.
    </p>
<p>
      4.2 <u>Capitalizzazione e finanziamento di Delmi</u>
</p>
<p>
      Gli Aderenti si sono impegnati, in misura proporzionale alla propria partecipazione nella stessa Delmi: (a) a far tutto quanto in proprio potere affinché Delmi, in relazione a talune fasi dell'Operazione, ottenga una serie di finanziamenti da terzi, nonché (b) a sottoscrivere una serie di aumenti di capitale, così da consentire a Delmi di reperire i mezzi finanziari
      necessari per adempiere agli impegni derivanti dall'Operazione, secondo quanto previsto dagli Accordi di Acquisizione e dai conseguenti obblighi di legge e regolamentari. In particolare, fatte salve talune limitazioni previste dall'Accordo, gli Aderenti si sono impegnati secondo le rispettive quote di partecipazione a far sì che Delmi riceva i mezzi finanziari necessari per far
      fronte ai propri obblighi relativi, tra l'altro:
    </p>
<p>
      (a) all'acquisizione di Transalpina;
    </p>
<p>
      (b) all'acquisizione da parte di Transalpina della partecipazione detenuta da IEB in Edison;
    </p>
<p>
      (c) al pagamento del corrispettivo delle Offerte Pubbliche;
    </p>
<p>
      (d) alla conversione dei <em>warrants</em> Edison che saranno detenuti da Transalpina o Delmi nell'ambito dell'Operazione;
    </p>
<p>
      (e) ai costi dell'Operazione, nonché alla copertura di oneri e perdite relativi a contratti di <em>swap</em> su Azioni Edison o <em>Warrants</em> Edison strumentali all'Operazione.
    </p>
<p>
      4.3 <em><u>Corporate governance</u></em> <u>di Delmi</u>
</p>
<p>
      L'Accordo contiene una complessa disciplina parasociale relativa all'organizzazione e al funzionamento di Delmi. Tra l'altro, tali pattuizioni parasociali prevedono che:
    </p>
<p>
      (a) il consiglio di amministrazione di Delmi sarà composto da 11 amministratori, dei quali: (i) 7 amministratori dovranno essere nominati su indicazione di AEM; e (ii) 1 amministratore dovrà essere nominato su indicazione di uno o più Soci di Minoranza che, da solo o congiuntamente con altri soci, detiene (detengono) una partecipazione pari ad almeno il 10% del capitale
      sociale di Delmi. SEL avrà comunque diritto di indicare un amministratore tra quelli designati da AEM fintantoché SEL risulti titolare di una partecipazione pari ad almeno il 5% del capitale sociale di Delmi e AEM abbia diritto di designare almeno 7 amministratori;
    </p>
<p>
      (b) il collegio sindacale sarà composto da 5 sindaci effettivi e 2 sindaci supplenti, dei quali: (i) 3 sindaci effettivi e 1 sindaco supplente dovranno essere nominati su indicazione di AEM; (ii) 1 sindaco effettivo e 1 sindaco supplente dovranno essere nominati su indicazione congiunta di DE e SEL (i "<strong>Soci Industriali</strong>") fintantoché essi risultino
      titolari di una partecipazione complessiva non inferiore al 14% del capitale sociale di Delmi; (iii) 1 sindaco effettivo dovrà essere nominato su indicazione congiunta di Mediobanca, BPM e CRT (i "<strong>Soci Finanziari</strong>"), fintantoché essi risultino titolari di una partecipazione complessiva non inferiore al 14% del capitale sociale di Delmi.
    </p>
<p>
      In deroga a quanto sopra indicato, l'Accordo prevede altresì che, qualora i Soci Industriali risultino titolari di una partecipazione complessiva inferiore alla menzionata soglia partecipativa del 14%, e ciononostante un Socio Industriale continui a detenere singolarmente una partecipazione pari almeno al 10% del capitale sociale di Delmi, tale Socio Industriale avrà diritto a
      designare il sindaco effettivo ed il sindaco supplente alle stesse condizioni indicate sopra alla lettera (b). Tale diritto sarà tuttavia esercitabile solo in via congiunta con AEM ovvero, qualora la partecipazione necessaria al raggiungimento della menzionata soglia partecipativa del 14% sia stata ceduta dall'altro Socio Industriale ad un terzo, con tale terzo.
    </p>
<p>
      4.4 <u>Consultazione pre-assembleare e materie riservate</u>
</p>
<p>
      E' stato inoltre pattuito che, nell'ambito di un sistema di consultazione parasociale per l'approvazione delle deliberazioni assembleari, con riferimento ad alcune materie riservate di particolare rilevanza, è necessaria la dichiarazione di voto favorevole di tanti Aderenti che detengano un numero di azioni Delmi pari all'81% del capitale sociale di Delmi. In caso di
      mancato raggiungimento di tale <em>quorum</em> parasociale, e a condizione che AEM abbia espresso una dichiarazione di voto favorevole, è prevista la possibilità per AEM e gli Aderenti favorevoli di riscattare le azioni Delmi detenute dagli Aderenti contrari. Tale possibilità non è prevista in relazione ad alcune delle materie riservate.
    </p>
<p>
      Tra le materie riservate sopra menzionate si possono segnalare alcune determinate operazioni straordinarie di Delmi, le modifiche alle clausole dello statuto di Delmi relative alle autorizzazioni assembleari di seguito indicate e quelle relative al voto di lista per la nomina di amministratori o sindaci, nonché le autorizzazioni assembleari agli amministratori per: (i) investimenti
      superiori a _ 20 milioni che non siano attinenti, strumentali o connessi alla partecipazione in Transalpina o Edison, al finanziamento di tali società o all'Operazione, (ii) il voto da esprimere nelle assemblee straordinarie di Transalpina relative a fusione (salvo incorporazione di società interamente possedute da Transalpina), trasformazione, scissione non proporzionale
      (salvo scissioni che coinvolgono società interamente possedute da Transalpina) e scioglimento volontario di Transalpina, fatta eccezione per le deliberazioni di scioglimento volontario contemplate dallo statuto di Transalpina o dagli Accordi di Acquisizione, e (iii) le cessioni delle partecipazioni in Transalpina detenute da Delmi, fatta eccezione per le cessioni previste dagli Accordi
      di Acquisizione e dallo statuto di Transalpina.
    </p>
<p>
      4.5 <em><u>Corporate governance</u></em> <u>di Transalpina ed Edison</u>
</p>
<p>
      Nell'Accordo sono contenute delle pattuizioni parasociali relative alla designazione degli organi sociali di Transalpina ed Edison che, ai sensi degli Accordi di Acquisizione, potranno essere designati da Delmi. In particolare, è stato pattuito che:
    </p>
<p>
      (a) tra i <u>candidati alla carica di amministratore di Transalpina</u> designati da Delmi: (i) 1 candidato sia indicato congiuntamente dai Soci Industriali, fintantoché essi risultino titolari complessivamente di una partecipazione non inferiore al 15% del capitale sociale di Delmi; (ii) 1 candidato sia indicato congiuntamente dai Soci Finanziari, fintantoché quest'ultimi
      risultino titolari complessivamente di una partecipazione non inferiore al 15% del capitale sociale di Delmi; e (iii) 3 candidati e ogni ulteriore candidato da nominare su designazione di Delmi siano indicati da AEM, fermo restando in ogni caso che la maggioranza degli amministratori di Transalpina nominati su designazione di Delmi dovrà essere sempre indicata da AEM;
    </p>
<p>
      (b) tra i <u>candidati alla carica di amministratore di Edison</u> che saranno votati da Transalpina su designazione di Delmi: (i) l'amministratore di Transalpina indicato dai Soci Industriali sia altresì nominato quale amministratore di Edison, fintantoché quest'ultimi risultino titolari complessivamente di una partecipazione non inferiore al 15% del capitale sociale di
      Delmi; (ii) l'amministratore di Transalpina indicato dai Soci Finanziari sia altresì nominato quale amministratore di Edison, fintantoché quest'ultimi risultino titolari complessivamente di una partecipazione non inferiore al 15% del capitale sociale di Delmi; (iii) tutti gli amministratori di Transalpina indicati da AEM siano altresì nominati quali amministratori di
      Edison; e (iv) ogni ulteriore candidato da nominare su designazione di Delmi sia indicato da AEM, fermo restando in ogni caso che la maggioranza degli amministratori di Edison nominati su designazione di Delmi dovrà essere sempre indicata da AEM;
    </p>
<p>
      (c) tra i <u>candidati alla carica di sindaco di Transalpina</u> designati da Delmi, 1 candidato sia indicato congiuntamente da AEM e dai Soci Finanziari, fintantoché quest'ultimi risultino titolari complessivamente di una partecipazione non inferiore al 14% del capitale sociale di Delmi;
    </p>
<p>
      (d) tra i <u>candidati alla carica di sindaco di Edison</u> che saranno votati da Transalpina su designazione di Delmi, 1 candidato sia indicato congiuntamente da AEM e i Soci Finanziari fintantoché quest'ultimi risultino titolari complessivamente di una partecipazione non inferiore al 14% del capitale sociale di Delmi.
    </p>
<p>
      In deroga a quanto sopra indicato, l'Accordo prevede altresì che, qualora i Soci Industriali risultino titolari di una partecipazione complessiva inferiore alla soglia partecipativa del 15%, e ciononostante un Socio Industriale continui a detenere singolarmente una partecipazione pari almeno al 10% del capitale sociale di Delmi, tale Socio Industriale avrà diritto a designare
      l'amministratore di Transalpina ed Edison alle stesse condizioni indicate nelle lettere (a) e (b) sopra. Tale diritto sarà tuttavia esercitabile solo in via congiunta con AEM ovvero, qualora la partecipazione necessaria al raggiungimento della menzionata soglia partecipativa del 15% sia stata ceduta dall'altro Socio Industriale ad un terzo, con tale terzo.
    </p>
<p>
      4.6 <u>Comitato Direttivo</u>
</p>
<p>
      Gli Aderenti hanno inoltre convenuto di costituire un Comitato Direttivo, composto da un rappresentante per ciascun Aderente, con funzioni meramente consultive, per esaminare e discutere, anche al fine di promuovere un orientamento comune, qualsiasi questione relativa a gestione, organizzazione e funzionamento di Delmi, Transalpina ed Edison, nonché alla loro situazione patrimoniale,
      economica e finanziaria.
    </p>
<p>
      Con particolare riferimento alle consultazioni preventive ai consigli di amministrazione di Transalpina ed Edison, gli Aderenti, tra l'altro, si sono impegnati, nei limiti consentiti dalla legge, a fare quanto in proprio potere, eccezion fatta per alcune limitate ipotesi, affinché gli amministratori di Transalpina o Edison da essi designati votino nei rispettivi consigli di
      amministrazione in conformità all'accordo unanime raggiunto dagli Aderenti in sede di consultazione preventiva o, in caso di dissenso, alle indicazioni ivi espresse da AEM. In caso di condotta divergente da parte di tali amministratori rispetto a quanto sopra indicato, è previsto il diritto di AEM di acquistare tutta la partecipazione detenuta da ciascuno dei Soci di Minoranza
      che hanno designato gli amministratori che hanno posto tale condotta divergente a un prezzo scontato del 15% rispetto al <em>fair market value</em> della stessa, come determinati ai sensi dell'Accordo.
    </p>
<p>
      4.7 <u>Opzione di vendita</u>
</p>
<p>
      L'Accordo prevede che ciascun Socio di Minoranza possa esercitare nei confronti di AEM un'opzione di vendita della propria partecipazione in Delmi qualora il consiglio di amministrazione di Transalpina e/o Edison abbia assunto deliberazioni su determinate materie straordinarie e con il concorso determinante degli amministratori designati da AEM, nonostante la diversa indicazione del
      Socio di Minoranza espressa in sede di consultazione preventiva. Ai fini di tale opzione di vendita, sono da intendersi materie straordinarie le operazioni da cui possa conseguire la perdita del controllo di diritto di Edison da parte di Transalpina (fatte salve alcune eccezioni previste dagli Accordi di Acquisizione), nonché la cessione di tutte le attività nel settore
      dell'elettricità o del gas.
    </p>
<p>
      4.8 <u>Limiti alla trasferibilità delle partecipazioni in Delmi. Ingresso di nuovi co-investitori</u>.
    </p>
<p>
      L'Accordo prevede altresì vari limiti alla trasferibilità delle azioni Delmi detenute dagli Aderenti (tra cui, in particolare, un limitato divieto parasociale a carico dei Soci di Minoranza di trasferire la propria partecipazione in Delmi e a carico di AEM di ridurre la propria partecipazione in Delmi al di sotto del 51%, diritti di prelazione, diritti di co-vendita dei Soci
      di Minoranza per trasferimenti di una partecipazione di controllo da parte di AEM, nonché diritti di acquisto di AEM delle partecipazioni detenute dai Soci di Minoranza in caso di trasferimenti da AEM a terzi di una partecipazione superiore a quella detenuta dalla stessa AEM).
    </p>
<p>
      L'Accordo prevede inoltre il possibile ingresso di un co-investitore di natura industriale nella compagine sociale di Delmi, tramite la riduzione della partecipazione in Delmi di AEM sino alla soglia del 51% e, in subordine, la riduzione della partecipazione in Delmi di uno o più Soci Finanziari di un massimo del 6%, senza che in tali casi operino alcuno dei limiti al trasferimento
      delle partecipazioni in Delmi previsti dall'Accordo. Inoltre, nel caso in cui tale co-investitore acquisisca una partecipazione pari ad almeno il 10% del capitale sociale di Delmi, i Soci Finanziari condivideranno il diritto a designare un rappresentante nel consiglio di amministrazione di Transalpina e di Edison con tale nuovo co-investitore, sempreché e fintantoché la
      partecipazione detenuta dai Soci Finanziari e da tale nuovo co-investitore sia comunque pari ad almeno il 15% del capitale sociale di Delmi.
    </p>
<p>
      4.9 <u>Diritto di acquisto per il cambio del controllo</u>
</p>
<p>
      AEM e gli altri Aderenti hanno infine il diritto di acquistare la partecipazione del Socio Industriale in relazione al quale si sia verificato un cambio di controllo nei termini indicati dall'Accordo.
    </p>
<p>
<strong>5. Durata dell'Accordo</strong>
</p>
<p>
      L'Accordo è valido ed efficace a partire dalla data di sottoscrizione ed avrà effetto sino al terzo anniversario della data di sottoscrizione, data in cui i patti relativi ai diritti e obblighi ai sensi dell'Accordo si intenderanno automaticamente rinnovati, salvo disdetta anche di uno solo degli Aderenti da comunicarsi agli altri Aderenti almeno 90 giorni prima di tale
      anniversario.
    </p>
<p>
<strong>6. Tipo di patto</strong>
</p>
<p>
      L'Accordo rientra nella categoria dei patti di cui all'articolo 122, 1 comma, e 122, 5 comma, lettere a)-d), del TUF.
    </p>
<p>
<strong>7. Deposito</strong>
</p>
<p>
      Il testo dell'Accordo sarà depositato presso l'Ufficio del Registro delle Imprese di Milano nei termini previsti dall'art. 122 del TUF.
    </p>
<p>
      17 luglio 2005
    </p>
<p>
<b>[EH.4.05.1]