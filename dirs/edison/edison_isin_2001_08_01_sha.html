<html>
<head>
<title>
      EDISON SPA - Estratto dei patti parasociali - Prima parte
    </title>
<meta content="stp" name="subjectList"/>
<meta content="147293" name="linkid"/>
<meta content="EDISON SPA - Estratto dei patti parasociali - Prima parte" name="Description"/>
<meta content="stpatti" name="ss_family"/>
<meta content="EDISON SPA" name="societa"/>
<meta content="stpatti" name="ss_table"/>
<meta content="2012-01-20" name="date"/>
<meta content="stpatti" name="tipo"/>
<meta content="N;paladini;1329987820349" name="synchro"/>
<meta content="146736" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
        <b>EDISON S.P.A.</b>
</p>
<p align="center">
<b>fusa nella MONTEDISON che ha cambiato denominazione in EDISON</b>
</p>
<p align="left">
      Premesso che:
    </p>
<blockquote>
<p align="left">
        - in data 1 e 2 luglio 2001 Italenergia ha acquisito n. 914.020.828 azioni Montedison pari al 52,09% del capitale ordinario di tale società;
      </p>
<p align="left">
        - Italenergia ha conseguentemente promosso un'offerta pubblica di acquisto obbligatoria ai sensi dell'art. 106, comma 1, del D. Lgs. 58/98 su tutte le residue azioni ordinarie Montedison, nonché un'offerta pubblica di acquisto "a cascata" ai sensi dell'art. 106, comma 3, del citato Decreto su tutte le azioni Edison non possedute dalla Montedison S.p.A.;
      </p>
<p align="left">
        - in data 22 luglio 2001 è stata indirizzata da Italenergia a Montedison una lettera con cui si dà atto, tra l'altro, dell'intenzione di aumentare ulteriormente il prezzo dell'offerta su Montedison da Euro 3,07 a Euro 3,16 per azione ordinaria, subordinatamente e nel presupposto di una valutazione positiva dell'offerta stessa - sulla base del nuovo prezzo
        così aumentato - da parte del Consiglio di Amministrazione di Montedison, anche nell'ambito del comunicato dell'emittente di cui all'art. 103, comma 3 del D. Lgs. 58/98.
      </p>
</blockquote>
<p align="left">
      Le parti si danno reciprocamente atto che in data 22 luglio 2001 (a) il Consiglio di Amministrazione di Edison S.p.A. ha ritenuto il corrispettivo dell'offerta su Edison, pari a Euro 11,60, sia pure superiore ai corsi di borsa precedenti l'inizio dell'offerta, inadeguato a riflettere pienamente il valore delle azioni Edison in considerazione delle prospettive di sviluppo della
      società; e (b) il Consiglio di Amministrazione di Montedison S.p.A. ha espresso una valutazione positiva dell''offerta su Montedison avendo Italenergia elevato a Euro 3,16 il corrispettivo per ciascuna azione ordinaria Montedison ed avendo in pari data assunto i seguenti impegni:
    </p>
<blockquote>
<p align="left">
        1. confermare nella carica, salve le integrazioni che fossero deliberate dall'Assemblea, per un periodo transitorio, orientativamente di tre mesi, gli attuali membri dei consigli di amministrazione di Montedison S.p.A. e di Edison S.p.A., prendendo comunque atto del desiderio espresso dal Cav. Lav. Luigi Lucchini di rassegnare le dimissioni dalla carica di amministratore e presidente
        del Consiglio con effetto dalla conclusione della riunione del 22 luglio, nonché della cooptazione in sua sostituzione ed elezione a Presidente del Prof. Mario Deaglio;
      </p>
<p align="left">
        2. non partecipare all'assemblea ordinaria già convocata per il 9 agosto p.v. (cfr. Paragrafo G. 3.), salvo e impregiudicato il suo diritto di chiedere la convocazione di una nuova assemblea quando reputi esaurito il predetto periodo transitorio;
      </p>
<p align="left">
        3. non proporre e non far proporre azioni di responsabilità e/o risarcitorie nei confronti degli amministratori e dei sindaci di Montedison S.p.A. e di Edison S.p.A, anche se dimissionari, in relazione dall'operato svolto a partire dall'accettazione del mandato e sino alla data del 22 luglio, anche con riferimento all'attività di coordinamento svolta sulle
        partecipate e alle deliberazioni con le quali è stata autorizzata la vendita di asset e/o partecipazioni, nonché ad ed esprimere voto contrario qualora una delibera di approvazione di azione di responsabilità o risarcitoria sia proposta o sollecitata da terzi all'assemblea Montedison o Edison;.
      </p>
<p align="left">
        4. fare quanto in suo potere a che l'attuale amministratore delegato di Montedison S.p.A., dott. Enrico Bondi, (i) sia confermato nella carica, a parità di trattamento economico, per un periodo transitorio non inferiore a sei mesi, salvo minor periodo qualora venga nel frattempo convocata un'assemblea per il rinnovo totale o parziale del consiglio di amministrazione, e gli
        venga corrisposto, in caso di cessazione dalla carica, un compenso straordinario, nella misura che dovrà essere determinata dal consiglio di amministrazione, anche in corrispettivo di patto esplicito di non concorrenza nel settore energia elettrica per il periodo di due anni dalla cessazione del rapporto.
      </p>
</blockquote>
<p align="left">
      In data 31 luglio, avendo il Dr. Bondi rassegnato le dimissioni dalle cariche ricoperte in Montedison e Edison, le parti hanno convenuto di essere conseguentemente libere dai reciproci impegni di cui al precedente punto 4.
    </p>
<p align="left">
      1 Agosto 2001
    </p>
<p>
<b>[MH.2.01.1]