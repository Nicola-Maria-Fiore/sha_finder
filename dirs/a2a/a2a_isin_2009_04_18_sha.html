/b>
</p>
<hr/>
<p align="center">
<strong>A2A S.P.A.</strong>
</p>
<p>
      Il Comune di Brescia e il Comune di Milano, in attuazione e ad integrazione dell'accordo parasociale relativo a A2A S.p.A. ("<b>A2A</b>") da essi sottoscritto il 5 ottobre 2007 (l'"<b>Accordo</b>"), hanno convenuto in data 9 aprile 2009 quanto di seguito, in sintesi, riportato:
    </p>
<p>
      1. I Comuni di Brescia e di Milano si sono impegnati a:
    </p>
<p>
      (i) trasmettere (come poi hanno fatto il 9 aprile 2009) al Consiglio di Gestione di A2A una comunicazione con la quale hanno, tra l'altro: (a) richiesto, ai sensi dell'art. 2367 c.c., di convocare un'assemblea avente ad oggetto la revoca dei sei componenti del Consiglio di Sorveglianza candidati alla carica dal Comune di Brescia, vale a dire Renzo Capra, Claudio Buizza, Antonio
      Capezzuto, Pierfrancesco Cuter, Angelo Rampinelli Rota e Giovanni Rizzardi e, in previsione di tale revoca e della conseguente cessazione dalla carica dell'intero Consiglio di Sorveglianza ai sensi dell'art. 21.4 dello statuto di A2A, la nomina di un nuovo Consiglio di Sorveglianza; (b) invitato il Consiglio di Gestione ad investire di tali materie direttamente l'assemblea di
      cui è già prevista la convocazione per il 29 maggio 2009 per l'approvazione della proposta di destinazione dell'utile di esercizio;
    </p>
<p>
      (ii) presentare, in occasione del rinnovo del Consiglio di Sorveglianza di A2A, una lista comune di candidati alla carica, in conformità a quanto previsto dalle disposizioni dell'Accordo;
    </p>
<p>
      (iii) votare, con tutte le azioni A2A da essi possedute, a favore della revoca dei componenti del Consiglio di Sorveglianza sopra indicati e, nella successiva votazione di nomina del nuovo Consiglio di Sorveglianza, a favore della lista da essi presentata.
    </p>
<p>
      2. Fermo restando il criterio dell'alternanza previsto dall'Accordo (indicato al punto 4.3 dell'estratto dell'Accordo pubblicato ai sensi dell'art. 122 del d.lgs. n. 58/1998), i Comuni di Brescia e di Milano hanno concordato che il periodo di "tre esercizi" previsto per la designazione del Presidente e del Vice Presidente dovrà intendersi come azzerato,
      con la conseguenza che per "primi tre esercizi" si intenderanno gli esercizi 2009, 2010 e 2011.
    </p>
<p>
      La presente comunicazione è resa anche ad integrazione dell'estratto dell'Accordo pubblicato, ai sensi dell'art. 122 del d.lgs. n. 58/1998, su "MF - Milano Finanza" dell'11 ottobre 2007 e qui integralmente richiamato.
    </p>
<p>
      Una copia del documento sottoscritto dai Comuni il 9 aprile 2009 sarà depositata nei termini di legge sia presso il Registro delle Imprese di Brescia sia presso il Registro delle Imprese di Milano.
    </p>
<p>
      18 aprile 2009
    </p>
<p>
<b>[AAB.2.09.1]