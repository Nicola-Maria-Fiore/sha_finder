<html>
<head>
<title>
      CAD IT SPA
    </title>
<meta content="stp" name="subjectList"/>
<meta content="726032" name="linkid"/>
<meta content="CAD IT SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="CAD IT SPA" name="SOCIETA"/>
<meta content="stpatti" name="ss_table"/>
<meta content="2018-04-17" name="date"/>
<meta content="N;rinaldi;1506087302709" name="synchro"/>
<meta content="205654" name="codconsob"/>
</head>
<body>
<p align="center">
<strong>INFORMAZIONI ESSENZIALI</strong><br/>
<strong>ai sensi dell’art. 122 del d.lgs. n. 58 del 24.2.1998 e dell’art. 130 del Regolamento di cui alla delibera CONSOB n. 11971 del 14.5.1999</strong>
</p>
<p align="center">
      PREMESSO CHE
    </p>
<ol>
<li>
        Luigi Zanella (l’“<strong>Azionista</strong>”) detiene una partecipazione pari al 10,548% del capitale sociale di CAD IT S.p.A. (“<strong>CAD IT</strong>” o l’“<strong>Emittente</strong>”);
      </li>
<li>
        in data 19 febbraio 2018, Quarantacinque S.r.l. (oggi Quarantacinque S.p.A.) (l’“<strong>Offerente</strong>”) ha annunciato l’intenzione di promuovere – ai sensi degli art. 102 e 106, 4° co. del D.Lgs. n. 58 del 24 febbraio 1998, contenente il “Testo unico delle disposizioni in materia di intermediazione finanziaria” (il
        “<strong>TUF</strong>”) – un’offerta pubblica di acquisto volontaria su n. 7.701.804 azioni di CAD IT, al prezzo di Euro 5,30 per ogni azione (l’“<strong>Offerta</strong>”);
      </li>
<li>
        in data 19 febbraio 2018, l’Offerente e l’Azionista hanno sottoscritto una scrittura privata (l’“<strong>Impegno ad Aderire</strong>”) avente ad oggetto l’impegno di Luigi Zanella ad apportare all’Offerta circa il 49,97% delle azioni di CAD IT da lui possedute;
      </li>
<li>
        l’Impegno ad Aderire reca dunque alcune pattuizioni rilevanti ai sensi dell’art. 122 del TUF.
      </li>
</ol>
<p align="center">
      SI COMUNICA<br/>
</p>
<p align="center">
      ai sensi del Regolamento Consob adottato con delibera n. 11971 del 14.5.1999 e successive modifiche (il “<strong>Regolamento Emittenti</strong>”), quanto segue.
    </p>
<p align="justify">
<strong>1.  Società i cui strumenti finanziari sono oggetto dell’Impegno ad Aderire.</strong><br/>
      La società i cui strumenti finanziari sono oggetto dell’Impegno ad Aderire è CAD IT S.p.A., avente sede legale in Verona, Via Torricelli 44/a, C.F. e P.IVA. 01992770238, le cui azioni sono quotate sul Mercato Telematico Azionario (segmento STAR), organizzato e gestito da Borsa Italiana S.p.A.
    </p>
<p align="justify">
<strong>2.  Strumenti finanziari oggetto dell’Impegno ad Aderire e relativa percentuale rispetto al capitale sociale.</strong><br/>
      Gli strumenti finanziari oggetto dell’Impegno ad Aderire sono costituiti da n. 476.000 azioni ordinarie di CAD IT, le quali sono ad oggi rappresentative del 5,301% circa del capitale sociale dell’Emittente.
    </p>
<p align="justify">
<strong>3.  Soggetti aderenti all’Impegno ad Aderire e sua composizione.</strong><br/>
      I soggetti aderenti all’Impegno ad Aderire sono Quarantacinque S.r.l. (oggi Quarantacinque S.p.A.), avente sede legale in Verona, Via Torricelli 44/a, C.F. e P.IVA. 04539940231, e Luigi Zanella, nato Legnago (VR) il 19 gennaio 1947, C.F. ZNLLGU47A19E512S.
    </p>
<p align="justify">
<strong>4.  Contenuto dell’Impegno ad Aderire.</strong><br/>
      In forza dell’Impegno ad Aderire, Luigi Zanella si è impegnato irrevocabilmente a portare in adesione all’Offerta circa il 49,97% delle azioni di CAD IT da lui possedute e, dunque, n. 476.000 azioni, ad oggi rappresentative del 5,301% circa del capitale sociale dell’Emittente, entro il quinto giorno di borsa aperta del periodo di adesione dell’Offerta.
    </p>
<p align="justify">
<strong>5. Tipo di Impegno ad Aderire tra quelli previsti dall’art. 122, comma 5, del TUF.</strong><br/>
      L’Impegno ad Aderire rientra fra i patti volti a favorire il conseguimento degli obiettivi di un’offerta pubblica di acquisto di cui all’art. 122, comma 5, lett. d-<em>bis</em>) del TUF.
    </p>
<p align="justify">
<strong>6.  Durata dell’Impegno ad Aderire.</strong><br/>
      L’Azionista avrà diritto di revocare la propria adesione all’Offerta, a seguito del lancio di un’offerta concorrente all’Offerta, a condizione che egli effettivamente aderisca all’offerta concorrente. Resta inteso che, nell’eventualità in cui l’Offerta Concorrente non abbia prevalso ed abbia invece prevalso l’Offerta,
      l’Azionista dovrà revocare la propria adesione all’Offerta Concorrente e portare le proprie azioni in adesione all’Offerta prima della data di pagamento dell’Offerta. In aggiunta, l’Azionista potrà risolvere l’Impegno Irrevocabile presentando all’Offerente comunicazione scritta se: (a) il prezzo e/o le condizioni sospensive
      dell’Offerta vengano successivamente modificate, fatta però eccezione per l’aumento del corrispettivo senza riduzione della componente in contanti e/o per la rinuncia ad una qualsiasi delle condizioni sospensive cui è soggetta l’Offerta; ovvero (b) l’Offerta giunga a scadenza o sia ritirata, fermo restando che qualsiasi estensione della durata iniziale del
      periodo di Offerta non costituisce modifica all’Offerta, né scadenza né ritiro dell’Offerta.
    </p>
<p align="justify">
<strong>7. Deposito dell’Impegno ad Aderire presso l’Ufficio del Registro delle Imprese.</strong><br/>
      L’Impegno ad Aderire è stato depositato presso l’Ufficio del Registro delle Imprese di Verona in data 22 febbraio 2018 con n. di protocollo PRA/18858/2018/CVRAUTO.
    </p>
<p align="justify">
<strong>8. Sito internet.</strong><br/>
      Le informazioni essenziali di cui all’art. 130 del Regolamento Emittenti sono riportate nel sito internet www.cadit.it.
    </p>
<p id="yui_patched_v3_11_0_2_1519899021220_28">
<span id="_ConsobPubblicazioni_WAR_consobpubblicazioni_INSTANCE_MX5G5vF1agLh_:applicazione:defaultContent">24 febbraio 2018</span>
</p>
<p>
<span><span id="_ConsobPubblicazioni_WAR_consobpubblicazioni_INSTANCE_MX5G5vF1agLh_:applicazione:defaultContent"><strong>[CW.1.18.1]