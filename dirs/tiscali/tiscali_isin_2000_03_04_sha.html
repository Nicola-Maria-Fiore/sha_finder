/b>
</p>
<hr/>
<p align="center">
<strong>TISCALI S.P.A</strong>
</p>
<p>
      Si rende noto che in data 23 febbraio 2000, le parti indicate di seguito al punto 1 (le " <strong>Parti</strong>") hanno stipulato un contratto (il " <strong>Contratto</strong>") avente ad oggetto il trasferimento della quota pari all'80% del capitale sociale di CD-Telekomunikace S.r.o. (la " <strong>Quota</strong>"), società di diritto ceco, con sede
      in Praga, Chodovskà 3, capitale sociale CK 600.000 (seicentomila corone ceche), iscritta alla Camera di Commercio di Praga al n. 61459445 (l'" <strong>Entità Acquisita</strong>"), nonché pattuizioni (i " <strong>Patti</strong>") riguardanti vincoli al trasferimento di n.15.000 azioni ordinarie di Tiscali S.p.A., con sede in Cagliari, Piazza del
      Carmine, 22 (" <strong>Tiscali</strong>" ovvero la " <strong>Società</strong>"), rappresentative del 0,096% del suo capitale sociale pre-aumento di cui all'Assemblea straordinaria della Società convocata in prima adunanza per il 15 marzo 2000.
    </p>
<p>
<b>1</b>. <strong>Identità delle Parti</strong>
</p>
<p>
      Le Parti che partecipano ai Patti sono, da un lato, la Società in qualità di compratore e il dott. Renato Soru in qualità di compratore eventuale (il " <strong>Compratore Eventuale</strong>") e dall'altro, Liberco Holdings Ltd, con sede in Cipro, Arch. Makarios III Avenue, Nicosia, in qualità di venditore (" <strong>Liberco</strong>"ovvero il
      " <strong>Venditore</strong>").
    </p>
<p>
<b>2.</b><strong>Contenuto dei Patti</strong>
</p>
<p>
      2.1 Il Contratto prevede che l'acquisizione della Quota avvenga contro pagamento come corrispettivo di n. 29.118 azioni ordinarie Tiscali di nuova emissione o già esistenti (le " <strong>Azioni</strong>") da consegnare con le seguenti modalità: (i) nella forma dell'aumento di capitale mediante conferimento in natura della Quota, ovvero (ii) nella forma della
      permuta con Azioni esistenti e interamente liberate di proprietà del Compratore Eventuale e/o di terzi indicati dal medesimo e di gradimento del Venditore, qualora entro il 30 aprile 2000 la Società non abbia deliberato l'aumento del capitale a servizio del conferimento e l'emissione delle Azioni ovvero non sia possibile per qualsiasi ragione procedere al pagamento del
      corrispettivo con Azioni di nuova emissione entro il 25 giugno 2000.
    </p>
<p>
      2.2 Nell'ambito del Contratto, il Venditore si è impegnato a non vendere, costituire in garanzia o altrimenti disporre di n.15.000 (quindicimila) Azioni (le " <strong>Azioni Vincolate</strong>") tra le n. 29.118 Azioni ricevute in corrispettivo per un periodo di 180 giorni dalla data di consegna delle Azioni stesse (il " <strong>Periodo di
      Indisponibilità</strong>"). Per il Periodo di Indisponibilità, le Azioni Vincolate dovranno restare depositate su un conto deposito intestato al Venditore e vincolato anche nell'interesse della Società o del Compratore Eventuale o del terzo da questi indicato ai sensi e per gli effetti di cui all'art. 1773 Cod. Civ. e saranno rilasciate trascorso il suddetto
      Periodo di Indisponibilità, subordinatamente al verificarsi di determinate condizioni. In ogni caso, nel corso del Periodo di Indisponibiltà il Venditore avrà diritto di richiedere che le Azioni Vincolate vengano alienate per non più di un sesto del loro numero ogni 30 giorni trasferendosi in tale caso il vincolo di indisponibiltà dalle Azioni Vincolate alle somme
      ricavate dall'alienazione.
    </p>
<p>
<b>3.</b><strong>Deposito</strong>
</p>
<p>
      I Patti sopra descritti saranno depositati, nei termini di legge, nel Registro delle Imprese presso la C.C.I.A.A. di Cagliari ove ha sede la Società.
    </p>
<p align="left">
      Cagliari, 4 marzo 2000<br/>
<br/>
<b>[TD.5.00.1]