/b>
</p>
<hr/>
<p align="center">
<strong>TISCALI S.P.A.<br/>
       Sede legale in Cagliari, Piazza del Carmine n. 22</strong>
</p>
<p>
      In data 6 aprile 2000 la società Tiscali S.p.A., il Signor Dino Trovato e, in qualità di Escrow Agent, la Banca del Gottardo (banca svizzera con sede a Lugano) hanno stipulato un accordo di escrow, rientrante nella fattispecie di cui all'art. 122, comma 5, lett. b), del D.Lgs. 58/98. L'accordo ha ad oggetto 41.762 azioni di nuova emissione (deliberate dall'assemblea
      della Tiscali del 15 marzo 2000) che sono state sottoscritte dal Signor Trovato a fronte del conferimento in Tiscali della partecipazione da questi detenuta nella società svizzera DataComm AG, in applicazione del contratto stipulato tra le parti il 13 gennaio 2000. In particolare, le parti si sono impegnate a depositare le suddette azioni in un conto costituito presso la Banca del
      Gottardo, a garanzia del buon esito dell'operazione di conferimento e, in particolare, dell'adempimento, da parte del Venditore (Signor Trovato), di tutte le obbligazioni da questi assunte nel contratto del 13 gennaio 2000. Tali azioni saranno rilasciate dalla banca, nella sua qualità di Escrow Agent, a beneficio del Signor Trovato, solo su istruzioni scritte di
      quest'ultimo e preventiva autorizzazione da parte del Compratore (Tiscali). In ogni caso, qualora entro il 30 aprile 2001 non venga denunciato da parte del Compratore alcun inadempimento del Venditore, le azioni saranno svincolate e rilasciate al Venditore. Qualora, invece, entro il 30 giugno 2004, il compratore denunci un inadempimento da parte del Venditore, le azioni rimarranno
      vincolate sino all'esito dell'eventuale giudizio od arbitrato, ovvero sino al ricevimento, da parte dell'Escrow Agent, di istruzioni congiunte delle parti sulle modalità di rilascio delle azioni stesse.
    </p>
<p>
      Il presente accordo, già comunicato alla Commissione nazionale per le società e la borsa, verrà depositato presso l'ufficio del registro delle imprese di Cagliari nel rispetto dei termini e modalità fissati indicati dal D.Lgs. 58/98 e della Delibera CONSOB 11791/99 del 14 maggio 1999.<br/>
<br/>
<b>[TD.6.00.1]