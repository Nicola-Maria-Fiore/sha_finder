/b>
</p>
<hr/>
<p align="center">
<strong>TISCALI S.P.A.</strong>
</p>
<p align="left">
      Si rende noto che, nell'ambito dell'operazione di integrazione di cui all'accordo stipulato in data 7 settembre 2000 (l'"Accordo") tra Tiscali S.p.A. ("Tiscali") e World Online International N.V. ("World Online"), Reggeborgh Participaties BV ha assunto in data 15 settembre 2000 un impegno irrevocabile e unilaterale (l'"Impegno"),
      separato dagli impegni assunti da altre parti in data 7 settembre 2000 (gli "Altri Impegni"), nei confronti di Tiscali. Benché si ritenga che né l'Accordo, né l'Impegno, né gli Altri Impegni possano essere considerati patti parasociali ai sensi dell'art. 122 del D. Lgs. 24 febbraio 1998, n. 58, si procede, su richiesta della Consob e ai fini di
      un'ampia informativa al mercato, alla presente pubblicazione.
    </p>
<p>
<b>1. L'Impegno assunto da Reggeborgh Participaties BV</b>
</p>
<p>
      Reggeborgh Participaties BV si è impegnata irrevocabilmente e unilateralmente nei confronti di Tiscali (i) ad accettare l'offerta pubblica di scambio di azioni Tiscali di nuova emissione che verrà lanciata da Tiscali sulla totalità delle azioni di World Online (l'"Offerta"), per un numero di azioni di World Online pari a 17.351.980, entro e non oltre il
      settimo giorno lavorativo dalla divulgazione del documento d'Offerta e (ii) a non alienare o comunque disporre delle azioni Tiscali ricevute in concambio per un periodo di nove mesi dalla data in cui l'Offerta diventerà incondizionata.
    </p>
<p>
<b>2. Errata Corrige</b>
</p>
<p>
      Si precisa che l'estratto dell'Accordo e degli Altri Impegni erano già stati oggetto di pubblicazione sul presente quotidiano in data 17 settembre 2000. Peraltro, per un errore materiale al punto 1, lett. A), rigo settimo, sono state omesse alcune parole. In particolare la frase "In tal caso, il rapporto di concambio sarà pari a 0,4353 Azioni Tiscali per ogni Azione
      World Online." avrebbe dovuto essere la seguente "In tal caso, <em>sulla base di un prezzo delle Azioni Tiscali nel Periodo di Riferimento di Euro 45,95 pari all'ultimo prezzo delle Azioni Tiscali al 6 settembre 2000,</em>il rapporto di concambio sarà pari a 0,4353 Azioni Tiscali per ogni Azione World Online."
    </p>
<p>
      Benché, come detto, si ritiene che né l'Accordo, né l'Impegno, né gli Altri Impegni possano essere considerati patti parasociali ai sensi dell'art. 122 del D. Lgs. 24 febbraio 1998, n. 58, essi verranno comunque depositati nei termini di legge previsti per i patti parasociali presso il Registro delle Imprese di Cagliari.
    </p>
<p align="left">
      Cagliari, 19 settembre 2000<br/>
<br/>
<b>[TD.9.00.1]