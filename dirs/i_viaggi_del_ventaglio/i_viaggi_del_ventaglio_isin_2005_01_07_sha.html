<html>
<head>
<title>
      I VIAGGI DEL VENTAGLIO SPA
    </title>
<meta content="stp" name="subjectList"/>
<meta content="338829" name="linkid"/>
<meta content="I VIAGGI DEL VENTAGLIO SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="I VIAGGI DEL VENTAGLIO SPA" name="SOCIETA"/>
<meta content="stpatti" name="ss_table"/>
<meta content="2009-02-17" name="date"/>
<meta content="patto" name="tipo"/>
<meta content="N;gloria;1198076831910" name="synchro"/>
<meta content="149011" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<strong>I VIAGGI DEL VENTAGLIO S.P.A.<br/>
</strong>Sede Legale Via dei Gracchi, 35 - 20146 Milano<br/>
      Capitale sociale Euro 77.301.700,00 i.v.,<br/>
      Registro Imprese di Milano, Codice Fiscale e P. IVA 09859150153
    </p>
<p>
<strong>1. SOCIETÀ I CUI STRUMENTI FINANZIARI SONO OGGETTO DEL PATTO PARASOCIALE</strong>
</p>
<p>
      La società i cui strumenti finanziari sono oggetto del patto parasociale (il <strong>"Patto Parasociale"</strong>) è I Viaggi del Ventaglio S.p.A. (<strong>"IVV"</strong> o la <strong>"Società"</strong>), con sede legale a Milano, Via Cosimo dei Gracchi, 35, capitale sociale interamente versato pari ad Euro 77.301.700,00, diviso in n.
      77.301.700,00 azioni ordinarie con valore nominale pari ad Euro 1 ciascuna, società quotata sul Mercato Telematico Azionario organizzato e gestito da Borsa Italiana S.p.A..
    </p>
<p>
<strong>2. STRUMENTI FINANZIARI OGGETTO DEL PATTO PARASOCIALE</strong>
</p>
<p>
      In data 29 dicembre 2004, gli azionisti di IVV Sig. Bruno Colombo e UBM Banca Mobiliare S.p.A. (<strong>"UBM"</strong>) hanno sottoscritto un Patto Parasociale concernente n. 12.000.000 azioni ordinarie di IVV aventi un valore nominale pari ad € 1,00 ciascuna (<strong>"Azioni UBM"</strong>), che in data 30 dicembre 2004 UBM ha sottoscritto in esecuzione della
      delibera di aumento di capitale assunta dall'assemblea di IVV in data 29 giugno 2004 per un massimo di n. 50.000.000 azioni ordinarie di nuova emissione da nominali € 1,00 ad un prezzo di € 1,00 ciascuna (<strong>"Aumento di Capitale"</strong>).
    </p>
<p>
<strong>3. SOGGETTI ADERENTI ALLA CONVENZIONE</strong>
</p>
<p>
      La seguente tabella indica gli aderenti al patto parasociale, il numero di azioni da ciascuno di essi conferite al Patto e la percentuale da esse rappresentata rispetto sia al totale delle azioni conferite nel Patto Parasociale, sia al numero totale delle azioni rappresentative del capitale sociale della Società.
    </p>
<table border="1" cellpadding="0" cellspacing="0" class="basicTable" width="100%">
<tr valign="top">
<td align="middle">
<strong>Azionista<br/>
</strong><strong>aderente al Patto<br/>
</strong><strong>Parasociale</strong>
</td>
<td align="middle">
<strong>Numero Azioni<br/>
</strong><strong>conferite al Patto</strong>
</td>
<td align="middle">
<strong>% sul Patto</strong>
</td>
<td align="middle">
<strong>% sul Capitale<br/>
           Sociale</strong>
</td>
</tr>
<tr valign="top">
<td>
          Bruno Colombo
        </td>
<td align="middle">
          0
        </td>
<td align="middle">
          0%
        </td>
<td align="middle">
          0%
        </td>
</tr>
<tr valign="top">
<td>
          UBM Banca Mobiliare S.p.A.
        </td>
<td align="middle">
          12.000.000
        </td>
<td align="middle">
          100%
        </td>
<td align="middle">
          15,52%
        </td>
</tr>
</table>
<p>
      In virtù e per effetto della stipulazione del Patto Parasociale, non sono stati apportati cambiamenti all'esercizio del controllo di IVV. Il Patto parasociale non ha alcuna finalità di disciplinare il controllo della Società, ma si colloca nell'ambito di una serie di iniziative, quali l'Aumento di Capitale, volte a dare esecuzione ad un piano di rafforzamento
      patrimoniale e finanziario della Società elaborato dal nuovo <em>managemen</em>t.
    </p>
<p>
<strong>4. CONTENUTO DEL PATTO PARASOCIALE</strong>
</p>
<p>
<strong>4.1 MODALITÀ DI ESERCIZIO DEL DIRITTO DI PRELAZIONE.</strong>In forza del Patto Parasociale, UBM ha concesso irrevocabilmente a Bruno Colombo, che potrà esercitarlo nell'interesse proprio e/o in quello delle società da questi controllate IVV Holding S.p.A. e IVV Trade S.r.l. (gli <strong>"Altri Azionisti"</strong> e insieme a Bruno Colombo gli
      <strong>"Azionisti"</strong>), un diritto di prelazione sulle Azioni UBM (<strong>"Diritto di Prelazione"</strong> ), che UBM intenderà cedere attraverso operazioni fuori mercato durante il periodo di durata del Patto Parasociale. Bruno Colombo si è impegnato a corrispondere un importo pari ad € 10.000,00, quale corrispettivo per la concessione del
      Diritto di Prelazione.
    </p>
<p>
      In caso di cessioni fuori mercato, UBM dovrà offrire in prelazione a Bruno Colombo le Azioni UBM oggetto di trattativa con terzi potenziali acquirenti (<strong>"Azioni Negoziate"</strong>), attraverso l'invio di una comunicazione scritta (<strong>"Offerta di Prelazione"</strong>) nella quale saranno indicati il numero delle Azioni Negoziate, l'identità
      dei terzi potenziali acquirenti e le altre condizioni, anche di prezzo, e le modalità di pagamento a cui le Azioni Negoziate verrebbero cedute ai terzi potenziali acquirenti.
    </p>
<p>
      Bruno Colombo dovrà comunicare per iscritto la propria eventuale accettazione all'Offerta di Prelazione (<strong>"Accettazione dell'Offerta di Prelazione"</strong>) entro 30 giorni lavorativi dal ricevimento della medesima a pena di decadenza, fermo restando che essa dovrà riguardare la totalità delle Azioni Negoziate. L'Accettazione dell'Offerta di
      Prelazione dovrà indicare, a pena di invalidità, per quali Azionisti ed in quali proporzioni è esercitata, ferma restando la responsabilità di Bruno Colombo nei confronti di UBM per eventuali inadempimenti degli Altri Azionisti, e l'impegno specifico a corrispondere il prezzo e le modalità di pagamento indicati nell'Offerta di Prelazione. In caso di mancata
      comunicazione dell'Accettazione dell'Offerta di Prelazione entro il termine suddetto, UBM potrà cedere liberamente le Azioni Negoziate secondo le modalità indicate nell'Offerta di Prelazione.
    </p>
<p>
      Non sono soggetti a prelazione i trasferimenti di Azioni UBM tra società che appartengono al Gruppo Bancario UniCredito Italiano, a condizione che l'avente causa accetti di essere vincolato dai medesimi obblighi assunti da UBM con la stipula del Patto Parasociale.
    </p>
<p>
<strong>4.2 COMUNICAZIONI PER IL CASO DI ALTRE MODALITÀ DI CESSIONE</strong>
</p>
<p>
<strong>4.2.1 COLLOCAMENTO AZIONARIO</strong>
</p>
<p>
      In caso di cessione delle Azioni UBM attraverso un collocamento azionario mediante procedura di <em>Bookbuilding</em> anche accelerato (il <strong>"Collocamento"</strong>), UBM dovrà comunicare per iscritto a Bruno Colombo (i) il numero massimo di Azioni UBM che si intende offrire nell'ambito del Collocamento, (ii) il prezzo minimo indicativo (<strong>"Prezzo
      Indicativo"</strong>), (iii) i tempi di realizzazione del Collocamento, (iv) l'offerta a Bruno Colombo, che potrà accettare anche nell'interesse degli Altri Azionisti, di acquistare Azioni UBM nell'ambito del Collocamento. Una volta inviata la comunicazione, UBM potrà liberamente procedere al Collocamento, secondo le modalità indicate nella suddetta
      comunicazione e fermo restando che (i) il prezzo per azione sarà unico e potrà essere anche inferiore al Prezzo Indicativo e (ii) non potrà essere allocato a ciascun soggetto che aderisce al Collocamento un numero di Azioni UBM superiore al 2% del capitale sociale della Società, ad eccezione del caso in cui l'adesione provenga da Bruno Colombo o dagli Altri
      Azionisti.
    </p>
<p>
<strong>4.2.2 CESSIONE IN BORSA O AI BLOCCHI</strong>
</p>
<p>
      In caso di cessione delle Azioni UBM in Borsa o sul mercato dei blocchi (<strong>"Cessione in Borsa"</strong>), UBM, entro le ore 9:30 del giorno in cui intenda effettuare la Cessione in Borsa, comunicherà per iscritto a Bruno Colombo il numero massimo di Azioni UBM che si intende offrire nel corso della giornata di Borsa, fermo restando che (i) in caso di cessione in Borsa
      non potrà essere ceduto un numero di.Azioni UBM superiore al 25% del quantitativo medio giornaliero scambiato durante i precedenti quindici giorni di negoziazione e (ii) in caso di cessione ai blocchi, non potrà essere ceduto in una singola giornata di Borsa un numero di Azioni UBM superiore al 2% del capitale sociale della Società.
    </p>
<p>
      Una volta inviata la comunicazione, UBM potrà liberamente procedere alla Cessione secondo le modalità indicate nella suddetta comunicazione.
    </p>
<p>
<strong>5. DURATA DEL PATTO PARASOCIALE</strong>
</p>
<p>
      Il Patto Parasociale ha una durata complessiva pari a tre anni decorrenti dalla data di stipula del Patto Parasociale.
    </p>
<p>
<strong>6. DEPOSITO DEGLI STRUMENTI FINANZIARI OGGET TO DEL PATTO PARASOCIALE</strong>
</p>
<p>
      Il Patto Parasociale non contiene alcun obbligo di deposito delle Azioni UBM presso intermediari finanziari.
    </p>
<p>
<strong>7. TIPO DI PATTO</strong>
</p>
<p>
      Il Patto Parasociale può essere ricondotto alla fattispecie disciplinata dall'art. 122, comma 5, lett b) del D. Lgs. 24 febbraio 1998, n. 58.
    </p>
<p>
<strong>8. DEPOSITO AL REGISTRO DELLE IMPRESE</strong>
</p>
<p>
      Il Patto Parasociale di cui al presente estratto è stato comunicato a Consob e verrà depositato presso l'Ufficio del Registro delle Imprese di Milano ai sensi di legge.
    </p>
<p>
<strong>7 gennaio 2005</strong>
</p>
<p align="left">
<b>[IQ.1.05.1]