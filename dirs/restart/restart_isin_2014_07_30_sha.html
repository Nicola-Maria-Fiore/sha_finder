/strong>
</p>
<hr/>
<p align="left">
<strong> </strong><strong><strong>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</strong></strong>
</p>
<p align="center">
        <strong>AEDES S.P.A.</strong>
</p>
<p>
      Ai sensi e per gli effetti dell’art. 122 del d.lgs. 24.2.1998, n. 58 ("TUF") e degli artt. 129 e ss. del Regolamento adottato con delibera Consob n. 11971 del 14 maggio 1999 come successivamente modificato ed integrato si rende noto quanto segue.
    </p>
<p align="justify">
<b>PREMESSA</b>
</p>
<p align="justify">
      In data 25 luglio 2014 Sator Capital Limited, in qualità di manager e quindi in nome e per conto del fondo di private equity di diritto inglese Sator Private Equity Fund "A" LP ("<b>SPEF</b>"), Agarp S.r.l. ("<b>Agarp</b>"), Prarosa S.p.A. ("<b>Prarosa</b>") e Tiepolo S.r.l. ("<b>Tiepolo</b>") (congiuntamente, i "<b>Soci
      Newco</b>") hanno sottoscritto un patto parasociale, rilevante ai sensi dell’art. 122 del TUF, volto a disciplinare (i) i reciproci impegni relativi alla costituzione e capitalizzazione di una società ("<b>Newco</b>") che sarà costituita al fine di effettuare un’operazione di investimento nel capitale di Aedes S.p.A. ("<b>Aedes</b>" o
      "<b>Società</b>"); (ii) le regole di corporate governance relative alla gestione della Newco e della Società, nonché i reciproci rapporti come azionisti della Newco; (iii) i reciproci diritti ed obblighi con riferimento alla circolazione delle azioni delle medesime società; nonché (iv) la disciplina dell’exit dall’investimento effettuato nella
      Newco.
    </p>
<p align="justify">
      La sottoscrizione del Patto Parasociale è funzionale all’esecuzione di un investimento da parte della Newco nel capitale sociale di Aedes ai sensi di quanto previsto nell’accordo di investimento sottoscritto in data 25 luglio 2014 ("<b>Accordo di Investimento</b>") fra Aedes, i Soci Newco, VI-BA S.r.l., Intinera S.p.A. e Praviola S.r.l.. il quale prevede fra
      l’altro, nell’ambito di un più ampio piano di risanamento della Aedes ai sensi dell’articolo 67, comma 3, lett. d), della Legge Fallimentare, la sottoscrizione da parte di Newco di un aumento di capitale di Aedes ai sensi dell’art. 2441, comma 4 cod. civ., da liberarsi mediante conferimento di azioni Praga Holding S.p.A. per complessivi Euro 92 milioni circa,
      riservato alla stessa Newco, a Itinera S.p.A. e a Praviola S.r.l., nonché la sottoscrizione da parte di Newco di un ulteriore aumento di capitale di Aedes ad essa riservato ai sensi dell’art. 2441, commi 5 e 6 cod. civ., da liberarsi in denaro per complessivi Euro 40 milioni circa. Il contenuto dell’Accordo di Investimento è già stato reso noto al mercato da Aedes
      con comunicato stampa del 25 luglio 2014.
    </p>
<p align="justify">
      All’esito dell’operazione di ricapitalizzazione prevista nell’Accordo di Investimento si prevede che Newco acquisisca il controllo di diritto su Aedes.
    </p>
<p align="justify">
      Di seguito viene fornita una illustrazione del contenuto delle principali previsioni del Patto Parasociale.
    </p>
<p align="justify">
<b>1. Società i cui strumenti finanziari sono oggetto del Patto Parasociale</b>
</p>
<p align="justify" style="MARGIN-TOP: 0px; MARGIN-BOTTOM: 0px">
      (i) <span lang="ZH">Newco, società per azioni di diritto italiano che sarà costituita dai Soci Newco ai fini dell’esecuzione dell’operazione di ricapitalizzazione di Aedes di cui all’Accordo di Investimento;</span>
</p>
<p align="justify" style="MARGIN-TOP: 0px; MARGIN-BOTTOM: 0px">
      (ii) <span lang="ZH">Aedes S.p.A., con sede in Milano, Bastioni di Porta Nuova 21, Codice Fiscale e P. IVA 13283620154, capitale sociale interamente sottoscritto e versato pari a Euro 284.299.511,34.</span>
</p>
<p align="justify">
      Si prevede che Newco, all’esito dell’operazione di ricapitalizzazione di Aedes di cui all’Accordo di Investimento, eserciti il controllo di diritto su Aedes.
    </p>
<p align="justify">
<b>2. Soggetti aderenti al Patto Parasociale e Azioni conferite nel Patto Parasociale</b>
</p>
<p align="justify" style="MARGIN-TOP: 0px; MARGIN-BOTTOM: 0px">
      1) Sator Capital Limited, società di diritto inglese, avente sede legale a 14 Golden Square, Londra (Regno Unito), iscritta al Registro delle Imprese al n. 6428281. Sator Capital Limited agisce in qualità di "Manager", e dunque in nome e per conto, del fondo di private equity di diritto inglese Sator Private Equity Fund, "A" L.P. con sede a 14 Golden Square,
      Londra (Regno Unito);
    </p>
<p align="justify" style="MARGIN-TOP: 0px; MARGIN-BOTTOM: 0px">
      2) Tiepolo S.r.l., con sede legale in Vicenza, Viale G. Mazzini 31/L, partita I.V.A. e codice fiscale 03268810243;
    </p>
<p align="justify" style="MARGIN-TOP: 0px; MARGIN-BOTTOM: 0px">
      3) Prarosa S.p.A., con sede legale in Alessandria (AL), Corso Cento Cannoni n. 8, partita I.V.A. e codice fiscale 06600680968;
    </p>
<p align="justify" style="MARGIN-TOP: 0px; MARGIN-BOTTOM: 0px">
      4) Agarp S.r.l., con sede legale in Alessandria (AL), Corso Cento Cannoni n. 8, partita I.V.A. e codice fiscale 02299210068.
    </p>
<p align="justify">
      Il Patto Parasociale prevede che i Soci Newco conferiscano in sindacato la totalità delle azioni della Newco che saranno dagli stessi detenute, pari al 100% del capitale sociale della Newco ("Azioni Sindacate"). Più in particolare, si prevede che i Soci Newco vengano a detenere le seguenti percentuali di partecipazione al capitale sociale della Newco:
    </p>
<p align="justify" style="MARGIN-TOP: 0px; MARGIN-BOTTOM: 0px">
      Tiepolo 37,4812%
    </p>
<p align="justify" style="MARGIN-TOP: 0px; MARGIN-BOTTOM: 0px">
      Prarosa 30,5903%
    </p>
<p align="justify" style="MARGIN-TOP: 0px; MARGIN-BOTTOM: 0px">
      SPEF 30,0776%
    </p>
<p align="justify" style="MARGIN-TOP: 0px; MARGIN-BOTTOM: 0px">
      Agarp 1,8509%
    </p>
<p align="justify">
      Il Patto Parasociale è aperto all’adesione di una società che sia costituita da SPEF direttamente o indirettamente e, per tutta la durata del Patto Parasociale, sia controllata direttamente o indirettamente da SPEF in via totalitaria.
    </p>
<p align="justify">
      Si prevede che nessuno dei Soci Newco e dei rispettivi soci eserciti individualmente il controllo sulla Newco, direttamente o indirettamente, ai sensi dell’art. 2359 cod. civ. e dell’art. 93 del d.lgs. 58/98.
    </p>
<p align="justify">
      I Soci Newco si sono impegnati a mantenere vincolate al Patto Parasociale le Azioni Sindacate, così come le stesse dovessero incrementarsi o ridursi nel termine di durata del Patto Parasociale a gestire tali Azioni Sindacate e tutti i diritti sociali ad esse inerenti, in conformità alle previsioni contenute nel Patto Parasociale ed in piena coerenza con le previsioni dello statuto
      della Newco.
    </p>
<p align="justify">
      Nessuno dei Soci Newco detiene alla data di pubblicazione del presente estratto azioni Aedes.
    </p>
<p align="justify">
<b>3. Principali previsioni del Patto Parasociale</b>
</p>
<p align="justify">
<b><i>3.1 Accordi relativi alla costituzione della Newco e all’esecuzione dell’operazione di cui all’Accordo di Investimento</i></b>
</p>
<p align="justify">
      Subordinatamente al verificarsi delle condizioni sospensive previste nell’Accordo di Investimento, i Soci Newco si sono impegnati a costituire per l’esecuzione dell’operazione di ricapitalizzazione di Aedes la Newco, nella forma di società per azioni di diritto italiano, la quale sarà capitalizzata come segue:
    </p>
<p align="justify" style="MARGIN-TOP: 0px; MARGIN-BOTTOM: 0px">
      SPEF sottoscriverà un aumento di capitale di Newco per complessivi Euro 20 milioni;
    </p>
<p align="justify" style="MARGIN-TOP: 0px; MARGIN-BOTTOM: 0px">
      Tiepolo, Prarosa e Agarp conferiranno in Newco la totalità delle azioni detenute nella società Praga Holding S.p.A. dalle stesse detenute, pari a circa il 67,196% del capitale sociale;
    </p>
<p align="justify" style="MARGIN-TOP: 0px; MARGIN-BOTTOM: 0px">
      Tiepolo sottoscriverà un aumento di capitale di Newco per complessivi Euro 20 milioni.
    </p>
<p align="justify">
      I Soci Newco hanno preso atto nel Patto Parasociale che l’Accordo di Investimento prevede l’impegno della Newco a garantire la sottoscrizione di una quota dell’aumento di capitale in opzione di Aedes previsto nell’ambito dell’operazione per massimi Euro 10 milioni ed hanno assunto pro quota l’impegno di mettere a disposizione della Newco la provvista
      necessaria per far fronte integralmente ai propri impegni di sottoscrizione, laddove la stessa Newco non fosse in grado di reperire autonomamente le risorse mediante ricorso a finanziamento bancario.
    </p>
<p align="justify">
      Il Patto Parasociale prevede che la Newco è destinata e si limiterà soltanto (i) a dare esecuzione all’operazione, sottoscrivendo l’aumento capitale Aedes ad essa riservato e procedendo, se del caso, alla sottoscrizione della quota dell’aumento di capitale di Aedes rimasta inoptata; e (ii) a detenere in portafoglio le relative azioni Aedes esercitando i diritti
      di socio di controllo di Aedes, ivi compresa l’attività di direzione e coordinamento su Aedes e sulle sue controllate.
    </p>
<p align="justify">
<i><b>3.2 Disposizioni relative alla corporate governance della Newco</b></i>
</p>
<p align="justify">
      I Soci Newco si sono impegnati a fare in modo che in sede di costituzione sia adottato da Newco uno statuto conforme a quello allegato nel Patto Parasociale ("<b>Statuto Newco</b>").
    </p>
<p align="justify">
      In particolare, lo Statuto Newco prevede che il capitale di Newco sarà suddiviso in azioni ordinarie (che potranno essere sottoscritte e detenute soltanto da Agarp) ed in tre categorie di azioni speciali – dotate di specifici diritti di <i>governance</i> – le "Azioni A" le "Azioni B" e le Azioni "C". Le Azioni A potranno essere sottoscritte e
      detenute esclusivamente da Prarosa, le Azioni B potranno essere sottoscritte e detenute esclusivamente da Tiepolo, le Azioni C potranno essere sottoscritte e detenute esclusivamente da SPEF (o dalla società dalla stessa interamente controllata che dovesse successivamente aderire al Patto Parasociale).
    </p>
<p align="justify">
      Il Patto Parasociale prevede che in sede di costituzione della Newco gli organi sociali saranno nominati come segue:
    </p>
<p align="justify" style="MARGIN-TOP: 0px; MARGIN-BOTTOM: 0px">
      (i) il Consiglio di Amministrazione di Newco sarà composto da 6 (sei) componenti e Prarosa, Tiepolo e SPEF avranno diritto di designare 2 (due) componenti ciascuna. Il Presidente del Consiglio di Amministrazione sarà indicato da SPEF mentre l’Amministratore Delegato sarà indicato da Prarosa;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (ii) Tiepolo avrà il diritto di designare 1 (uno) Sindaco effettivo, con funzioni di Presidente, e 1 (uno) Sindaco supplente del Collegio Sindacale di Newco. Prarosa e il Fondo avranno diritto di designare 1 (uno) Sindaco effettivo ciascuna ed il secondo Sindaco supplente sarà designato da Prarosa.
    </p>
<p align="justify">
      Per maggiore completezza si riporta di seguito il contenuto delle principali previsioni dello Statuto Newco relative alla <i>corporate governance</i>.
    </p>
<p>
<i>3.2.1 Maggioranze qualificate in Assemblea</i>
</p>
<p align="justify">
      Il Patto Parasociale prevede che le Assemblee ordinarie e straordinarie della Newco siano validamente costituite e deliberino con le maggioranze previste ai sensi di legge, ad eccezione delle seguenti deliberazioni che saranno validamente adottate solo laddove consti il voto favorevole di tanti soci che rappresentino la maggioranza delle Azioni di ciascuna categoria A, B e C di volta in
      volta in circolazione:
    </p>
<p style="MARGIN-TOP: 0px; MARGIN-BOTTOM: 0px">
      1) le deliberazioni dell’assemblea ordinaria concernenti:
    </p>
<p align="justify" style="MARGIN-TOP: 0px; MARGIN-BOTTOM: 0px">
      (a) distribuzioni di dividendi e/o riserve;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (b) approvazione di piani di stock option e attribuzione di stock option;
    </p>
<p style="MARGIN-TOP: 0px; MARGIN-BOTTOM: 0px">
      2) nonché le deliberazioni dell’assemblea straordinaria concernenti:
    </p>
<p align="justify" style="MARGIN-TOP: 0px; MARGIN-BOTTOM: 0px">
      (c) modifiche dello Statuto Newco;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (d) aumenti e riduzioni del capitale sociale ex artt. 2446 e 2447 c.c.;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (e) trasferimento della sede sociale all'estero;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (f)  trasformazione della Newco;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (g) fusione e/o scissione della Newco;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (h) introduzione o rimozione di vincoli alla circolazione dei titoli azionari;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (i) liquidazione, nomina, revoca e poteri dei liquidatori o ammissione ad altri procedimenti di analoga natura;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (j) emissione di obbligazioni convertibili, di warrants, o di altri strumenti finanziari anche partecipativi, nonché l’adozione e la modifica dei relativi regolamenti;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (k) il rimborso delle spese e l’eventuale remunerazione degli amministratori, ivi inclusi quelli investiti di particolari cariche.
    </p>
<p align="justify" style="MARGIN-TOP: 0px; MARGIN-BOTTOM: 0px">
      Saranno inoltre sottoposti alla preventiva autorizzazione dell'Assemblea dei soci ai sensi dell'art. 2364 cod. civ., con le maggioranze qualificate sopra indicate, i seguenti atti di competenza del Consiglio di Amministrazione:
    </p>
<p align="justify" style="MARGIN-TOP: 0px; MARGIN-BOTTOM: 0px">
      (a) acquisto e vendita da parte della Newco - con qualsiasi modalità, compresa la locazione finanziaria - di partecipazioni sociali direttamente detenute dalla Newco, di qualunque valore;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (b) assunzione di finanziamenti di qualsiasi genere da parte della Newco per importo superiore ad € 500.000;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (c) prestazione di garanzie da parte della Newco di qualsiasi genere e natura.
    </p>
<p align="justify">
<i>3.2.2 Nomina degli organi sociali e maggioranze qualificate in Consiglio di Amministrazione</i>
</p>
<p align="justify">
      Fermo restando quanto previsto in sede di costituzione della Newco relativamente alla nomina dei componenti del Consiglio di Amministrazione e del Collegio Sindacale, secondo quanto illustrato al precedente paragrafo 3.2, lo Statuto Newco prevede che il Consiglio di Amministrazione sia composto da 6 membri nominati nel seguente modo:
    </p>
<p align="justify" style="MARGIN-TOP: 0px; MARGIN-BOTTOM: 0px">
      - 2 amministratori nominati dai soli titolari di Azioni B, con delibera assunta a maggioranza relativa;
    </p>
<p align="justify" style="MARGIN-TOP: 0px; MARGIN-BOTTOM: 0px">
      - 2 amministratori nominati dai soli titolari di Azioni A, fermo restando che in tale sede i titolari di Azioni A avranno anche diritto di indicare fra tali amministratori chi dovrà essere nominato dal Consiglio di Amministrazione quale Amministratore Delegato;
    </p>
<p align="justify" style="MARGIN-TOP: 0px; MARGIN-BOTTOM: 0px">
      - 2 amministratori – fra cui il Presidente del Consiglio di Amministrazione - nominati dai soli titolari di Azioni C, con delibera assunta a maggioranza relativa.
    </p>
<p align="justify">
      Lo Statuto Newco prevede che il Collegio Sindacale della Newco sia composto come segue:
    </p>
<p align="justify" style="MARGIN-TOP: 0px; MARGIN-BOTTOM: 0px">
      - un Sindaco Effettivo ed un Sindaco Supplente saranno nominati dai soli titolari di Azioni A, con delibera assunta a maggioranza relativa;
    </p>
<p align="justify" style="MARGIN-TOP: 0px; MARGIN-BOTTOM: 0px">
      - un Sindaco Effettivo, con funzioni di Presidente, ed un Sindaco Supplente saranno nominati dai soli titolari di Azioni B, con delibera assunta a maggioranza relativa;
    </p>
<p align="justify" style="MARGIN-TOP: 0px; MARGIN-BOTTOM: 0px">
      - un Sindaco Effettivo sarà nominato dai soli titolari di Azioni C, con delibera assunta a maggioranza relativa.
    </p>
<p align="justify">
      Lo Statuto Newco prevede che le materie di seguito indicate relative (i) ad operazioni della Newco ovvero (ii) ad operazioni di società controllate dalla Newco o di società da queste ultime controllate nell’esercizio dei poteri di direzione e coordinamento della Newco ai sensi dell’art. 2497 c.c., siano riservate alla competenza esclusiva del Consiglio di
      Amministrazione e siano approvate con le maggioranze di legge, purché consti il voto favorevole di almeno 1 amministratore designato da ciascuna categoria di Azioni A, B e C:
    </p>
<p align="justify" style="MARGIN-TOP: 0px; MARGIN-BOTTOM: 0px">
      (a) approvazione dei <i>business plan</i>, nonché dei budget annuali di dettaglio e modifiche rilevanti di tali documenti;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (b) operazioni che comportino scostamenti significativi rispetto al budget approvato e/o alle relative poste di budget;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (c) proposte all’assemblea dei soci relative a (i) modifica dello statuto sociale; (ii) operazioni di finanza straordinaria (a titolo esemplificativo: trasformazioni, fusioni, scissioni, conferimenti etc.); (iii) emissione di prestiti obbligazionari e/o altri strumenti finanziari; (iv) distribuzione di dividendi;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (d) attribuzione, modifica e revoca di deleghe;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (e) determinazione e modifica dei compensi degli amministratori con deleghe delle società controllate;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (f) approvazione di operazioni con parti correlate;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (g) acquisto, vendita e affitto di aziende o rami d’azienda nonché acquisto e vendita (con qualsiasi modalità, compresa la locazione finanziaria) di partecipazioni sociali e di altri beni di qualsiasi genere non previsti nel <i>business plan</i> ovvero nei budget annuali di dettaglio;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (h) assunzione di finanziamenti di qualsiasi genere non previsti nel business plan ovvero nei budget annuali di dettaglio;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (i) prestazione di garanzie di qualsiasi genere e natura, anche nell’interesse di società partecipate o correlate, non previsti nel <i>business plan</i> ovvero nei budget annuali di dettaglio;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (j) decisioni di ogni genere comunque relative all’esercizio del diritto di voto da parte della Newco nelle assemblee delle controllate;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (k) designazione di avvocati e procuratori <i>ad lites</i>;
    </p>
<p align="justify" style="MARGIN-TOP: 0px; MARGIN-BOTTOM: 0px">
      (l) le delibere relative a operazioni e/o attività che risultino strumentali al raggiungimento dello scopo sociale che comportino assunzione di impegni di spesa superiori alla soglia di Euro 100.000,00 per singola operazione.
    </p>
<p align="justify">
<i>3.2.3 Stallo decisionale</i>
</p>
<p align="justify">
      Lo Statuto Newco prevede che, nel caso in cui le delibere aventi ad oggetto aumenti e riduzioni del capitale sociale ex artt. 2446 e 2447 c.c. non vengano approvate dall’assemblea di Newco per il mancato raggiungimento del quorum deliberativo previsto, tanti soci che rappresentino almeno la maggioranza delle Azioni A, ovvero delle Azioni B, ovvero delle Azioni C in circolazione a tale
      data avranno diritto di avviare una procedura di conciliazione volta a cercare di superare la situazione di stallo decisionale. Qualora, anche all’esito della procedura di conciliazione non sia possibile approvare le relative delibere sulle materie oggetto dello stallo decisionale, tanti soci che rappresentino almeno la maggioranza delle Azioni A, ovvero delle Azioni B, ovvero delle
      Azioni C in circolazione a tale data avranno il diritto di avviare la Procedura di Vendita di cui al successivo Paragrafo 3.4.5.
    </p>
<p align="justify">
      Analogamente, nel caso in cui le delibere di cui alle lettere a, b, d, g, h, i, j indicate nel precedente paragrafo 3.2.2. non vengano approvate dal Consiglio di Amministrazione di Newco per il mancato raggiungimento del quorum deliberativo previsto, lo Statuto Newco prevede che ciascun amministratore abbia il diritto di avviare una procedura di conciliazione volta a cercare di superare la
      situazione di stallo decisionale. Qualora, all’esito di tale procedura di conciliazione, non sia possibile approvare le relative delibere sulle materie oggetto dello stallo decisionale, il Presidente del Consiglio di Amministrazione sarà tenuto a comunicare ai soci la sussistenza di tale situazione di stallo decisionale e tanti soci che rappresentino almeno la maggioranza delle
      Azioni A, ovvero delle Azioni B, ovvero delle Azioni C in circolazione a tale data avranno il diritto di avviare la Procedura di Vendita di cui al successivo Paragrafo 3.4.5
    </p>
<p align="justify">
      Sempre con riferimento alle ipotesi di stallo decisionale disciplinate nello Statuto Newco, laddove all’esito della procedura conciliativa ivi prevista sia individuata una soluzione concordata, i Soci Newco si sono impegnati ad esercitare il diritto di voto nell’assemblea di Newco coerentemente alla decisione adottata, ovvero a fare sì che, nei limiti consentiti dalla
      legge, gli amministratori designati si esprimano coerentemente alla decisione adottata.
    </p>
<p align="justify">
<i><b>3.3 Disposizioni relative alla corporate governance di Aedes</b></i>
</p>
<p align="justify">
<i>3.3.1</i> <i>Nomina degli organi sociali e comitati interni di Aedes</i>
</p>
<p align="justify">
      I Soci Newco si sono impegnati a fare quanto in proprio potere affinché il Consiglio di Amministrazione di Aedes – eletto sulla base del meccanismo di voto di lista - sia composto da 9 Consiglieri, di cui 6 potranno corrispondere ai consiglieri Newco. A tal fine, i Soci Newco si sono impegnati a fare in modo che la lista presentata dalla Newco per la nomina del Consiglio di
      Amministrazione di Aedes sia composta, in ordine progressivo, da 3 candidati indicati da SPEF, fra cui il Presidente, 3 candidati indicati da Tiepolo e 3 candidati indicati da Prarosa. Ciascuna fra SPEF, Tiepolo e Prarosa dovrà indicare un componente in possesso dei requisiti di indipendenza previsti dal Codice di Autodisciplina di Borsa Italiana S.p.A..
    </p>
<p align="justify">
      I Soci Newco si sono impegnati a fare quanto in proprio potere affinché la lista presentata da Newco per la nomina del Collegio Sindacale di Aedes sia composta da (i) 1 Sindaco effettivo, nella prima posizione della lista - con funzioni di Presidente laddove non sia presentata una lista di minoranza – e 1 Sindaco supplente, indicati da Tiepolo; (ii) un Sindaco effettivo, nella
      seconda posizione della lista, indicato da SPEF; e (iii) un Sindaco effettivo, nella terza posizione della lista, e un Sindaco supplente indicati da Prarosa.
    </p>
<p align="justify">
      Lo Statuto Newco prevede, con riferimento alla nomina degli organi sociali di Aedes, meccanismi di composizione delle liste di candidati volti a garantire l’attuazione delle previsioni parasociali sopra indicate.
    </p>
<p align="justify">
      I Soci Newco si sono impegnati a fare quanto in proprio potere affinché il Presidente del Consiglio di Amministrazione di Aedes sia nominato nella persona indicata da SPEF tra gli amministratori di Aedes designati da SPEF, e l’Amministratore Delegato di Aedes sia nominato dal Consiglio di Amministrazione di Aedes nella persona indicata da Prarosa fra gli amministratori di Aedes
      designati dalla stessa Prarosa.
    </p>
<p align="justify">
      I Soci Newco si sono impegnati a fare quanto in proprio potere affinché (i) sia nominato un Vicepresidente di Aedes nella persona indicata da Tiepolo fra gli amministratori di Aedes designati dalla stessa Tiepolo, il quale dovrà essere incaricato del sistema di controllo interno e di gestione dei rischi; e (ii) sia nominato Presidente del Comitato controllo rischi e
      operatività con parti correlate un amministratore indicato da Tiepolo fra gli amministratori designati dalla stessa Tiepolo.
    </p>
<p align="justify">
      I Soci Newco si sono impegnati a fare quanto in proprio potere affinché l’amministratore indipendente di Aedes designato da Prarosa ricopra l’incarico di Presidente del Comitato nomine e remunerazioni. Nel caso in cui Prarosa non abbia designato un amministratore indipendente, i Soci Newco si sono impegnati a fare quanto in proprio potere affinché sia nominato
      Presidente del Comitato nomine e remunerazioni l’amministratore indipendente designato da Tiepolo.
    </p>
<p align="justify">
      Nel caso in cui si dovesse procedere in futuro, per qualsiasi motivo, alla sostituzione dell’attuale CFO, i Soci Newco si sono impegnati a fare quanto in proprio potere affinché il nuovo CFO sia indicato da SPEF fra soggetti di comprovata esperienza e adeguato <i>standing</i> professionale, previo gradimento di Prarosa, che non potrà essere irragionevolmente negato.
    </p>
<p align="justify">
      I Soci Newco si sono impegnati a fare quanto in proprio potere affinché Aedes istituisca un Comitato Finanza e Investimenti, con pieno accesso informativo in materia di gestione finanziaria e controllo di gestione, nonché funzioni consultive e di proposta al Consiglio di Amministrazione sulle medesime materie, la cui presidenza venga affidata ad un amministratore designato da
      SPEF, il quale avrà facoltà di interlocuzione diretta con le strutture preposte.
    </p>
<p align="justify">
<i>3.3.2 Non conformità della delibere del Consiglio di Amministrazione</i>
</p>
<p align="justify">
      Il Patto Parasociale prevede che, qualora il Consiglio di Amministrazione di Newco, nell’ambito dell’esercizio dell’attività di direzione e coordinamento su Aedes, abbia adottato una delibera con le maggioranze qualificate indicate nello Statuto Newco in relazione ad una delle materie indicate nel precedente Paragrafo 3.2.2 riferite ad operazioni di Aedes e/o di
      società da questa controllate o collegate e il Consiglio di Amministrazione di Aedes non abbia successivamente adottato una delibera conforme alla delibera assunta dalla Newco - o comunque coerente con tale delibera, nell’ipotesi in cui la delibera assunta da Newco abbia natura programmatica - ciascuna fra SPEF, Prarosa e Tiepolo avrà il diritto di avviare anticipatamente la
      Procedura di Vendita di cui al successivo Paragrafo 3.4.5.
    </p>
<p align="justify">
<i><b>3.4 Disposizioni relative alla circolazione delle Azioni</b></i>
</p>
<p align="justify">
      Lo Statuto della Newco contiene pattuizioni relative alla circolazione delle Azioni della Newco. Di seguito una sintesi delle principali previsioni.
    </p>
<p align="justify">
<i>3.4.1 Divieto di trasferimento</i>
</p>
<p align="justify">
      Lo Statuto Newco prevede che le Azioni della Newco non possano essere trasferite per un periodo di 5 anni dalla data di costituzione della stessa ("<b>Periodo di Intrasferibilità</b>") salvo ove consti il consenso di tutti i soci ovvero salvo il caso di trasferimenti consentiti (per tali intendendosi i trasferimenti del 100% delle Azioni di ciascun Socio Newco, effettuati
      dopo la data del 31 dicembre 2014 a società interamente controllate, direttamente o indirettamente, dal socio stesso).
    </p>
<p align="justify">
      I limiti al trasferimento troveranno applicazione anche al caso di trasferimento indiretto delle Azioni della Newco realizzato mediante il trasferimento, anche indiretto, del controllo dei Soci Newco ("<b>Cambio di Controllo</b>") ad (i) un soggetto diverso dai parenti entro il terzo grado del socio o dei soci già titolari del controllo medesimo alla data di entrata in vigore
      dello Statuto Newco, nel caso in cui i soci dei Soci Newco siano persone fisiche; (ii) un soggetto diverso dalla società controllante, controllata o soggetta a comune controllo del socio o dei soci già titolari del controllo medesimo, nel caso in cui il socio o i soci dei Socio Newco siano a loro volta persone giuridiche.
    </p>
<p align="justify">
      Laddove, nel corso del Periodo di Intrasferibilità si verifichi un Cambio di Controllo, lo Statuto Newco prevede che ogni diritto amministrativo e patrimoniale relativo alle Azioni di proprietà del relativo Socio Newco sia immediatamente sospeso fino a che non sia ripristinato il Controllo <i>quo antea</i>. Decorso il Periodo di Intrasferibilità, laddove si verifichi un
      Cambio di Controllo di uno dei <font color="#00007f">S</font>oci Newco, ciascuno degli altri soci avrà il diritto di acquistare le Azioni di proprietà del relativo Socio Newco, verso un corrispettivo determinato da un terzo arbitratore ai sensi dell’art. 1349, comma 1, cod. civ..
    </p>
<p align="justify">
<i>3.4.2 Diritto di Prelazione</i>
</p>
<p align="justify">
      Lo Statuto Newco prevede che, decorso il Periodo di Intrasferibilità, qualora uno dei soci intenda trasferire, in tutto o in parte, le Azioni della Newco detenute di tempo in tempo ("<b>Socio Venditore</b>") sarà tenuto ad offrire le Azioni in prelazione agli altri soci, i quali avranno il diritto di acquistare pro-quota le Azioni oggetto della vendita ("<b>Diritto
      di Prelazione</b>"). Qualora il Diritto di Prelazione non sia stato esercitato sulla totalità delle Azioni della Newco oggetto di vendita, tale partecipazione potrà essere liberamente trasferita a terzi dal Socio Venditore.
    </p>
<p align="justify">
<i>3.4.3 Diritto di Co-vendita</i>
</p>
<p align="justify">
      Lo Statuto Newco prevede che, decorso il Periodo di Intrasferibilità, e fermo restando il Diritto di Prelazione, i soci diversi dal Socio Venditore potranno – laddove non intendano esercitare il Diritto di Prelazione – comunicare al Socio Venditore l’intenzione di esercitare il diritto di co-vendita ("<b>Diritto di Co-Vendita</b>"), indicando il numero di
      Azioni che intendono cedere (per una percentuale delle proprie Azioni pari alla percentuale delle azioni che il Socio Venditore ha indicato di voler trasferire al terzo). In tale ipotesi, il Socio Venditore sarà tenuto a cercare diligentemente di procurare il trasferimento, alle medesime condizioni, anche delle Azioni per le quali sia stato esercitato il Diritto di Co-Vendita. Qualora
      non sia possibile ottenere l'acquisto anche di tutte le Azioni per le quali sia stato esercitato il Diritto di Co-Vendita, il Socio Venditore non potrà dare luogo ad alcun trasferimento a terzi di Azioni Newco.
    </p>
<p align="justify">
<i>3.4.4 Diritto di Trascinamento</i>
</p>
<p align="justify">
      Lo Statuto Newco prevede che, decorso il Periodo di Intrasferibilità e fermo restando il Diritto di Prelazione e il Diritto di Co-Vendita, qualora uno dei soci riceva da un terzo un’offerta avente ad oggetto l’acquisto dell’intero capitale sociale della Newco, lo stesso avrà il diritto di obbligare gli altri soci a trasferire anche la totalità delle Azioni
      della Newco da essi detenute al terzo acquirente ("<b>Diritto di Trascinamento</b>"), ai medesimi termini e condizioni nonché al medesimo prezzo (proporzionalmente rideterminato in base all’entità della quota di partecipazione al capitale sociale della Newco detenuta dagli altri soci) pattuiti con il terzo acquirente, fermo restando che il prezzo per
      l’acquisto della partecipazione detenuta dagli altri soci non potrà essere inferiore al valore di liquidazione delle azioni che spetterebbe agli altri soci in caso di esercizio del diritto di recesso ai sensi dell’art. 2437-ter cod. civ..
    </p>
<p align="justify">
<i>3.4.5 Procedura di Vendita</i>
</p>
<p align="justify">
      Lo Statuto Newco prevede che, decorso il Periodo di Intrasferibilità, e fermo restando il Diritto di Prelazione, il Diritto di Co-Vendita e il Diritto di Trascinamento, ciascun socio ("<b>Socio Richiedente</b>") avrà il diritto di richiedere l’avvio di una procedura di vendita del 100% del capitale della Newco e/o del 100% delle partecipazioni detenute dalla Newco
      in società controllate o partecipate ("<b>Procedura di Vendita</b>").
    </p>
<p align="justify">
      Ciascun socio potrà impedire l’avvio della Procedura di Vendita qualora presenti al Socio Richiedente e agli altri soci un’offerta irrevocabile per l'acquisto per cassa della totalità delle Azioni detenute da ciascun socio nella Newco al maggior valore tra (x) il valore dei conferimenti effettuati da ciascun socio nella Newco per la sottoscrizione delle Azioni,
      maggiorato di un IRR del 15% (quindici per cento) e (y) il valore di mercato delle azioni della Newco determinato, in caso di disaccordo tra i soci, da un terzo arbitratore ex articolo 1349, primo comma, cod. civ..
    </p>
<p align="justify">
      All'esito della Procedura di Vendita ciascun socio sarà obbligato a vendere tutte le Azioni detenute a tale data nella Newco al terzo individuato, secondo i termini e le condizioni definite all'esito della Procedura di Vendita, restando espressamente inteso che non troveranno applicazione in tale ipotesi il Diritto di Prelazione, il Diritto di Co-vendita, il Diritto di
      Trascinamento.
    </p>
<p align="justify">
      Lo Statuto Newco prevede inoltre che laddove, per qualsiasi ragione, non si dovesse procedere alla vendita del 100% del capitale della Newco, ovvero del 100% delle partecipazioni detenute dalla Newco in società controllate o partecipate nei 18 mesi successivi alla scadenza del Periodo di Intrasferibilità, i soci saranno tenuti ad avviare un periodo di consultazione, della durata
      di massimi ulteriori 12 (dodici) mesi ("<b>Periodo di Consultazione</b>"), nel corso del quale valuteranno ipotesi alternative finalizzate alla cessione unitaria della Newco, o delle partecipazioni detenute dalla Newco in società controllate o partecipate, in coerenza con l’obiettivo di massima valorizzazione di tali partecipazioni, fermo restando che nel corso del
      Periodo di Consultazione tanti soci che rappresentino almeno la maggioranza del capitale sociale rappresentato da Azioni A, o da azioni B, o da azioni C potranno avviare una nuova Procedura di Vendita.
    </p>
<p align="justify">
      Laddove, anche all’esito del Periodo di Consultazione, non risulti pervenuta alcuna offerta per l’acquisto del 100% della Newco o del 100% delle partecipazioni detenute dalla Newco in società controllate o partecipate, ciascun socio avrà il diritto di inviare una comunicazione scritta al Consiglio di Amministrazione ("<b>Comunicazione di Assegnazione</b>")
      richiedendo a quest’ultimo di convocarsi e deliberare in relazione a possibili operazioni societarie che consentano l’assegnazione a ciascun socio delle azioni di Aedes di proprietà della Newco a tale data, in misura proporzionale alla partecipazione detenuta da ciascun socio nel capitale della Newco ("<b>Assegnazione</b>").
    </p>
<p align="justify">
      Qualora entro 7 mesi dal ricevimento della Comunicazione di Assegnazione, l’Assegnazione per qualunque motivo non venga eseguita per fatto non imputabile al socio che abbia inviato la Comunicazione di Assegnazione (o agli amministratori della Newco designati dalla categoria di Azioni di proprietà di tale socio), si intenderà verificata una causa di scioglimento anticipato
      della Newco.
    </p>
<p align="justify">
<b>4. Ulteriori impegni</b>
</p>
<p align="justify">
      Ciascun socio Newco si è obbligato a non stipulare per tutta la durata del Patto Parasociale ulteriori patti parasociali ex art. 2341bis c.c. ovvero ex art. 122 del TUF relativi ad Aedes.
    </p>
<p align="justify">
<b>5. Durata e condizioni risolutive</b>
</p>
<p align="justify">
      Il Patto Parasociale avrà durata di 36 mesi dalla data di sottoscrizione, fermo restando che il medesimo cesserà immediatamente di avere efficacia con effetti <i>ex nunc</i> qualora alla data di esecuzione prevista dall’Accordo di Investimento non siano compiuti tutti gli atti previsti ai sensi del medesimo Accordo di Investimento.
    </p>
<p align="justify">
      I Soci Newco si sono impegnati a rinegoziare in buona fede alla scadenza, ma senza obbligo di risultato, un nuovo patto per un ulteriore periodo da definire tra le Parti.
    </p>
<p align="justify">
<b>6. Deposito</b>
</p>
<p align="justify">
      Il testo del Patto Parasociale è stato depositato presso l’ufficio del Registro delle Imprese di Milano in data odierna (<font size="3">prot. n. 250122/2014).</font>
</p>
<p align="justify">
<b>7. Tipologia del Patto Parasociale</b>
</p>
<p align="justify">
      Il Patto Parasociale può essere ricondotto alle tipologie indicate all’art. 122 TUF e, segnatamente, a quelle di cui al primo e al quinto comma, lettere b), c) e d) della citata norma.
    </p>
<p align="justify">
<b>8. Organi del Patto Parasociale</b>
</p>
<p align="justify">
      Il Patto Parasociale non prevede l’istituzione di organi per il suo funzionamento.
    </p>
<p>
<b>9. Penali in caso di inadempimento degli obblighi</b>
</p>
<p>
      Nessuna penale è prevista per il mancato adempimento di obblighi derivanti dal Patto Parasociale.
    </p>
<p align="justify">
      30 luglio 2014
    </p>
<p>
<strong>[AAD3.14.1]</strong>
</p>
<hr/>
<p>
       Ai sensi e per gli effetti dell’art. 122 del d.lgs. 24.2.1998, n. 58 ("<b>TUF</b>") e degli artt. 129 e ss. del Regolamento adottato con delibera Consob n. 11971 del 14 maggio 1999 come successivamente modificato ed integrato si rende noto quanto segue.
    </p>
<p align="justify">
<b>PREMESSA</b>
</p>
<p align="justify">
      In data 25 luglio 2014 Sator Capital Limited, in qualità di manager e quindi in nome e per conto del fondo di <i>private equity</i> di diritto inglese Sator Private Equity Fund "A" LP ("<b>SPEF</b>") e VI-BA S.r.l.. ("<b>Viba</b>") hanno sottoscritto - nell’ambito dell’operazione di ricapitalizzazione di Aedes S.p.A.
      ("<b>Operazione</b>") prevista nell’accordo di investimento sottoscritto in data 25 luglio 2014 fra Aedes, la stessa Sator Capital Limited, Agarp S.r.l., Tiepolo S.r.l., Prarosa S.p.A., VI-BA S.r.l., Intinera S.p.A. e Praviola S.r.l. già oggetto di informativa al mercato ("<b>Accordo di Investimento</b>") – un patto parasociale, rilevante ai sensi
      dell’art. 122 del TUF, avente ad oggetto limiti al trasferimento delle azioni detenute da Viba in Aedes S.p.A. ("<b>Patto Parasociale</b>").
    </p>
<p align="justify">
      Più in particolare, ai sensi dell’Accordo di Investimento, Viba si è impegnata, tra l’altro, a sottoscrivere parte di un aumento di capitale sociale di Aedes (per un importo pari a circa Euro 9.500.000), scindibile e a pagamento, dell’ammontare complessivo di massimi circa Euro 40.000.000, da offrirsi in opzione agli azionisti, in proporzione al numero delle
      azioni dagli stessi possedute (l’"<b>Aumento in Opzione</b>").
    </p>
<p align="justify">
      In tale contesto, SPEF ha richiesto a Viba di sottoscrivere il Patto Parasociale, assumendo gli impegni di lock up ivi previsti, al fine di agevolare il buon esito dell’Aumento in Opzione, garantire maggiore stabilità all’azionariato di Aedes e, in generale, il valore aziendale di Aedes.
    </p>
<p align="justify">
      Di seguito viene fornita una illustrazione del contenuto delle principali previsioni del Patto Parasociale.
    </p>
<p align="justify">
<b>1. Società i cui strumenti finanziari sono oggetto del Patto Parasociale</b>
</p>
<p align="justify">
      Aedes S.p.A., con sede in Milano, Bastioni di Porta Nuova 21, Codice Fiscale e P. IVA 13283620154, capitale sociale interamente sottoscritto e versato pari a Euro 284.299.511,34.
    </p>
<p align="justify">
<b>2. Soggetti aderenti al Patto Parasociale e Azioni conferite nel Patto Parasociale</b>
</p>
<p align="justify">
      1) Sator Capital Limited, società di diritto inglese, avente sede legale a 14 Golden Square, Londra (Regno Unito), iscritta al Registro delle Imprese al n. 6428281. Sator Capital Limited agisce in qualità di "Manager", e dunque in nome e per conto, del fondo di <i>private equity</i> di diritto inglese Sator Private Equity Fund, "A" L.P. con sede a 14 Golden
      Square, Londra (Regno Unito);
    </p>
<p align="justify">
      2) VI-BA S.r.l., con sede legale in Viale della Scienza n. 25, Vicenza, partita I.V.A. e codice fiscale 02049310242 ("<b>Viba</b>");
    </p>
<p align="justify">
      Alla data di pubblicazione del presente estratto, Viba è titolare di n. 259.776.515 azioni ordinarie di Aedes, rappresentanti il 23,757% circa del corrente capitale sociale di Aedes, nonché di n. 234.186.968 <i>warrant</i> Aedes S.p.A. con scadenza 31 agosto 2014.
    </p>
<p align="justify">
      Viba si è impegnata a mantenere vincolate al Patto Parasociale la totalità della azioni Aedes detenute all’esito dell’Operazione di cui all’Accordo di Investimento.
    </p>
<p align="justify">
<b>3. Principali previsioni del Patto Parasociale</b>
</p>
<p align="justify">
<b><i>3.1 Limiti al trasferimento delle Azioni</i></b>
</p>
<p align="justify">
      Viba ha assunto nei confronti di SPEF un’obbligazione (il "<b>Lock up Viba</b>") di non trasferire le azioni Aedes detenute da Viba all’esito dell’Operazione (le "<b>Azioni Viba</b>").
    </p>
<p align="justify">
      Il Patto Parasociale prevede che, laddove nei primi 12 mesi di durata del Patto Parasociale il prezzo di quotazione di borsa delle azioni Aedes giunga anche per un solo giorno ad essere pari ad almeno 2,5 volte il prezzo di sottoscrizione dell’Aumento in Opzione, Viba sarà automaticamente libera di trasferire un terzo delle Azioni Viba.
    </p>
<p align="justify">
      Analogo automatismo troverà applicazione in ciascuno dei successivi periodi di 12 mesi di durata del Patto Parasociale al ricorrere della medesima condizione anche in un solo giorno di tali periodi.
    </p>
<p align="justify">
      Ai fini del Patto Parasociale, per "trasferire" si intende qualsiasi negozio o atto <i>inter vivos</i>, anche a titolo gratuito (ivi compreso, a titolo esemplificativo e non esaustivo, la vendita, l'impegno preliminare di vendita, la donazione, la permuta, il conferimento in società, la vendita in blocco, la vendita forzata, la scissione, la fusione, la liquidazione, il
      trasferimento d'azienda, ecc.), in forza del quale si consegua o si possa conseguire, in via diretta o indiretta, il risultato del trasferimento (anche a termine o fiduciario) o dell'impegno al trasferimento (anche a termine o fiduciario) a terzi della proprietà o della nuda proprietà di Azioni, o dell'interesse economico o di diritti inerenti le azioni o insistenti
      sulle medesime (ivi inclusi a titolo esemplificativo e non esaustivo, l'usufrutto ed in genere diritti amministrativi o patrimoniali sulle Azioni). Il limite al trasferimento non si estende tuttavia alla costituzione di garanzie di ogni genere comunque relative alle Azioni Viba.
    </p>
<p align="justify">
      Secondo quanto previsto nel Patto Parasociale, il Lock up Viba non trova applicazione al trasferimento di tutte o parte delle Azioni Viba a società controllate da Viba ex art. 2359 c.c., a condizione che le stesse succedano in parte qua negli impegni previsti per il Lock up Viba.
    </p>
<p align="justify">
<b>4. Ulteriori impegni</b>
</p>
<p align="justify">
      Viba e SPEF si sono obbligati a non stipulare per tutta la durata del Patto Parasociale ulteriori patti parasociali ex art. 2341 <i>bis</i> c.c. ovvero ex art. 122 del TUF relativi ad Aedes.
    </p>
<p align="justify">
<b>5. Durata e condizioni di efficacia</b>
</p>
<p align="justify">
      L’efficacia degli impegni indicati nel Patto Parasociale è soggetta alla condizione che alla data di esecuzione prevista nell’Accordo di Investimento siano compiuti tutti gli atti che secondo l’Accordo di Investimento debbono essere compiuti a tale data.
    </p>
<p align="justify">
      Il Lock up VIba avrà una durata di 36 mesi dalla data di esecuzione prevista nell’Accordo di Investimento salvo quanto specificato al precedente Paragrafo 3.1 in relazione alla possibilità di trasferimento parziale delle Azioni Viba.
    </p>
<p align="justify">
<b>6. Deposito</b>
</p>
<p align="justify">
      Il testo del Patto Parasociale è stato depositato presso l’ufficio del Registro delle Imprese di Milano in data odierna <font size="3">(prot. n. 250042/2014).</font>
</p>
<p align="justify">
<b>7. Tipologia del Patto Parasociale</b>
</p>
<p align="justify">
      Il Patto Parasociale può essere ricondotto alla tipologia indicata all’art. 122, comma 5, lett. b) del TUF.
    </p>
<p align="justify">
<b>8. Organi del Patto Parasociale</b>
</p>
<p align="justify">
      Il Patto Parasociale non prevede l’istituzione di organi per il suo funzionamento.
    </p>
<p>
<b>9. Penali in caso di inadempimento degli obblighi</b>
</p>
<p>
      Nessuna penale è prevista per il mancato adempimento di obblighi derivanti dal Patto Parasociale.
    </p>
<p align="justify">
      30 luglio 2014
    </p>
<p align="justify">
<strong>[AAD.4.14.1]