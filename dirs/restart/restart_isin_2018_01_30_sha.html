/strong>
</p>
<hr/>
<p align="left">
<strong>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58 </strong>
</p>
<p align="center">
<strong>AEDES S.P.A.</strong>
</p>
<p>
<strong>PREMESSA</strong>
</p>
<p>
      In data 25 luglio 2014 Sator Capital Limited, in qualità di manager e quindi in nome e per conto del fondo di private equity di diritto inglese Sator Private Equity Fund "A" LP ("<strong>SPEF</strong>"), Agarp S.r.l. ("<strong>Agarp</strong>"), Prarosa S.p.A. ("<strong>Prarosa</strong>") e Tiepolo S.r.l. ("<strong>Tiepolo</strong>")
      hanno sottoscritto un patto parasociale ("<strong>Patto Parasociale 2014</strong>") volto a disciplinare (i) i reciproci impegni relativi alla costituzione e capitalizzazione di una società ("<strong>Newco</strong>") da costituire al fine di effettuare un’operazione di investimento nel capitale di Aedes SIIQ S.p.A. ("<strong>Aedes</strong>" o
      "<strong>Società</strong>"); (ii) le regole di corporate governance relative alla gestione della Newco e della Società, nonché i reciproci rapporti come azionisti della Newco; (iii) i reciproci diritti ed obblighi con riferimento alla circolazione delle azioni delle medesime società; nonché (iv) la disciplina dell’exit dall’investimento
      effettuato nella Newco.
    </p>
<p>
      La sottoscrizione del Patto Parasociale 2014 era funzionale all’esecuzione di un investimento da parte della Newco nel capitale sociale di Aedes ai sensi di quanto previsto nell’accordo di investimento sottoscritto in data 25 luglio 2014 ("<strong>Accordo di Investimento</strong>") fra Aedes, SPEF, Agarp, Prarosa, Tiepolo, VI-BA S.r.l., Itinera S.p.A. e Praviola
      S.r.l..
    </p>
<p>
      In data 3 dicembre 2014 Agarp, Prarosa, Tiepolo e Arepo AD S.à.r.l. ("<strong>Arepo AD</strong>"), società di diritto lussemburghese indirettamente controllata in via totalitaria da SPEF, hanno costituito la Newco, ovvero la società di diritto italiano Augusto S.p.A. ("<strong>Augusto</strong>") al fine di dare esecuzione all’operazione di cui
      all’Accordo di Investimento.
    </p>
<p>
      In data 23 dicembre 2014, Arepo AD ha aderito al Patto Parasociale 2014 e all’Accordo di Investimento, con effetti decorrenti dalla data di sottoscrizione degli stessi accordi, assumendo tutti i diritti e gli obblighi ivi previsti in capo a SPEF.
    </p>
<p>
      Il Patto Parasociale 2014, venuto a scadenza in data 25 luglio 2017, è stato prorogato per la durata di sei mesi onde consentire alle Parti di negoziare un nuovo patto parasociale secondo quanto previsto dall’art. 8.2 del Patto Parasociale 2014.
    </p>
<p>
      In data 25 gennaio 2018 il Patto Parasociale 2014 ha cessato la propria efficacia essendo venuto a scadenza.
    </p>
<p>
      In data 29 gennaio 2018 Agarp, Prarosa, Tiepolo e Arepo AD hanno sottoscritto un patto parasociale, rilevante ai sensi dell’art. 122 del TUF, per disciplinare le sole regole di corporate governance relative alla gestione di Aedes ("<strong>Patto Parasociale 2018</strong>"); il Patto Parasociale 2018 contiene le medesime previsioni del Patto Parasociale 2014, ad eccezione di
      quelle previsioni che sono state riflesse nello Statuto di Augusto o che hanno esaurito la propria efficacia nell’esecuzione dell’Accordo di Investimento.
    </p>
<p>
      Di seguito, ai sensi dell’articolo 122 del D.Lgs. 24 febbraio 1998, n. 58 (il "<strong>TUF</strong>") e degli articoli 130 e 131 del Regolamento approvato con delibera CONSOB del 14 maggio 1999 n. 11971, come successivamente modificato, viene fornito un aggiornamento del contenuto delle principali previsioni del Patto Parasociale 2018.
    </p>
<p>
<strong>1. Società i cui strumenti finanziari sono oggetto del Patto Parasociale 2018</strong>
</p>
<p>
      Augusto S.p.A., società per azioni di diritto italiano, con sede in Milano, Via Morimondo n. 26 (edificio 18), Codice Fiscale e P. IVA 08863710961, capitale sociale interamente sottoscritto e versato pari ad Euro 44.479.728,00;
    </p>
<p>
      (ii) Aedes SIIQ S.p.A., con sede in Milano, Via Morimondo n. 26 (edificio 18), Codice Fiscale 00824960157 e P. IVA 13283620154, capitale sociale interamente sottoscritto e versato pari a Euro 212.945.601,41.
    </p>
<p>
      Augusto detiene attualmente n. 163.752.436 azioni ordinarie Aedes, pari al 51,204% del capitale sociale.
    </p>
<p>
<strong>2. Soggetti aderenti al Patto Parasociale 2018 e Azioni conferite nel Patto Parasociale 2018</strong>
</p>
<p>
      1) Arepo AD S.à.r.l., società di diritto lussemburghese, avente sede legale a Lussemburgo, Avenue J.F. Kennedy 47, Granducato di Lussemburgo, società indirettamente controllata in via totalitaria da SPEF
    </p>
<p>
      2) Tiepolo S.r.l., con sede legale in Vicenza, Viale G. Mazzini n. 31/L, partita I.V.A. e codice fiscale 03268810243;
    </p>
<p>
      3) Prarosa S.p.A., con sede legale in Milano, Viale Piave n. 21, partita I.V.A. e codice fiscale 06600680968;
    </p>
<p>
      4) Agarp S.r.l., con sede legale in Alessandria (AL), Corso Roma n. 52, partita I.V.A. e codice fiscale 02299210068;
    </p>
<p>
      (Arepo AD, Agarp, Prarosa e Tiepolo, congiuntamente, i "Soci Augusto").
    </p>
<p>
      I Soci Augusto hanno conferito nel Patto Parasociale 2018 la totalità delle azioni di Augusto dagli stessi detenute, pari al 100% del capitale sociale di Augusto ("<strong>Azioni Sindacate</strong>"). Più in particolare, i Soci Augusto detengono le seguenti percentuali di partecipazione al capitale sociale di Augusto con pari diritti di voto:
    </p>
<p>
      Tiepolo 37,4812%
    </p>
<p>
      Prarosa 30,5903%
    </p>
<p>
      Arepo AD 30,0776%
    </p>
<p>
      Agarp 1,8509%
    </p>
<p>
      Nessuno dei Soci Augusto e dei rispettivi soci esercita individualmente il controllo su Augusto direttamente o indirettamente, ai sensi dell’art. 2359 cod. civ. e dell’art. 93 del d.lgs. 58/98.
    </p>
<p>
      I Soci Augusto si sono impegnati a mantenere vincolate al Patto Parasociale 2018 le Azioni Sindacate, così come le stesse dovessero incrementarsi o ridursi nel termine di durata del Patto Parasociale 2018 a gestire tali Azioni Sindacate e tutti i diritti sociali ad esse inerenti, in conformità alle previsioni contenute nel Patto Parasociale 2018 ed in piena coerenza con le
      previsioni dello statuto della Augusto.
    </p>
<p>
<strong>3. Principali previsioni del Patto Parasociale 2018</strong>
</p>
<p>
<em><u>3.1. Disposizioni relative alla corporate governance di Aedes</u></em>
</p>
<p>
<em>3.1.1 Nomina degli organi sociali e comitati interni di Aedes</em>
</p>
<p>
      I Soci Augusto si sono impegnati a fare quanto in proprio potere affinché il Consiglio di Amministrazione di Aedes – eletto sulla base del meccanismo di voto di lista - sia composto da 9 Consiglieri, di cui 6 potranno corrispondere ai consiglieri di Augusto. A tal fine, i Soci Augusto si sono impegnati a fare in modo che la lista presentata da Augusto per la nomina del Consiglio
      di Amministrazione di Aedes sia composta, in ordine progressivo, da 3 candidati indicati da Arepo AD, fra cui il Presidente, 3 candidati indicati da Tiepolo e 3 candidati indicati da Prarosa. Ciascuna fra Arepo AD, Tiepolo e Prarosa dovrà indicare un componente in possesso dei requisiti di indipendenza previsti dal Codice di Autodisciplina di Borsa Italiana S.p.A..
    </p>
<p>
      I Soci Augusto si sono impegnati a fare quanto in proprio potere affinché la lista presentata da Augusto per la nomina del Collegio Sindacale di Aedes sia composta da (i) 1 Sindaco effettivo, nella prima posizione della lista - con funzioni di Presidente laddove non sia presentata una lista di minoranza – e 1 Sindaco supplente, indicati da Tiepolo; (ii) un Sindaco effettivo,
      nella seconda posizione della lista, e un Sindaco Supplente indicati da Arepo AD; e (iii) un Sindaco effettivo, nella terza posizione della lista, e un Sindaco supplente indicati da Prarosa.
    </p>
<p>
      Lo statuto di Augusto prevede, con riferimento alla nomina degli organi sociali di Aedes, meccanismi di composizione delle liste di candidati volti a garantire l’attuazione delle previsioni parasociali sopra indicate.
    </p>
<p>
      I Soci Augusto si sono impegnati a fare quanto in proprio potere affinché l’Amministratore Delegato di Aedes sia nominato dal Consiglio di Amministrazione di Aedes nella persona indicata da Prarosa fra gli amministratori di Aedes designati dalla stessa Prarosa.
    </p>
<p>
      I Soci Augusto si sono impegnati a fare quanto in proprio potere affinché (i) sia nominato un Vicepresidente di Aedes nella persona indicata da Tiepolo fra gli amministratori di Aedes designati dalla stessa Tiepolo, il quale dovrà essere incaricato del sistema di controllo interno e di gestione dei rischi; e (ii) sia nominato Presidente del Comitato controllo rischi e
      operatività con parti correlate un amministratore indicato da Tiepolo fra gli amministratori designati dalla stessa Tiepolo.
    </p>
<p>
      I Soci Augusto si sono impegnati a fare quanto in proprio potere affinché l’amministratore indipendente di Aedes designato da Prarosa ricopra l’incarico di Presidente del Comitato nomine e remunerazioni. Nel caso in cui Prarosa non abbia designato un amministratore indipendente, i Soci Augusto si sono impegnati a fare quanto in proprio potere affinché sia nominato
      Presidente del Comitato nomine e remunerazioni l’amministratore indipendente designato da Tiepolo.
    </p>
<p>
      Nel caso in cui si dovesse procedere in futuro, per qualsiasi motivo, alla sostituzione dell’attuale CFO, i Soci Augusto si sono impegnati a fare quanto in proprio potere affinché il nuovo CFO sia indicato da Arepo AD fra soggetti di comprovata esperienza e adeguato standing professionale, previo gradimento di Prarosa, che non potrà essere irragionevolmente negato.
    </p>
<p>
      I Soci Augusto si sono impegnati a fare quanto in proprio potere affinché Aedes conservi l’istituzione del Comitato Finanza e Investimenti, con pieno accesso informativo in materia di gestione finanziaria e controllo di gestione, nonché funzioni consultive e di proposta al Consiglio di Amministrazione sulle medesime materie, la cui presidenza venga affidata ad un
      amministratore designato da Arepo AD, il quale ha facoltà di interlocuzione diretta con le strutture preposte.
    </p>
<p>
<em>3.1.2 Non conformità delle delibere del Consiglio di Amministrazione</em>
</p>
<p>
      Il Patto Parasociale 2018 prevede che:
    </p>
<p>
      qualora il Consiglio di Amministrazione di Augusto, nell’ambito dell’esercizio dell’attività di direzione e coordinamento su Aedes, abbia adottato una delibera con le maggioranze previste all’Articolo 20.3 dello Statuto di Augusto in relazione ad una delle materie indicate nel medesimo Articolo dello Statuto di Augusto riferite ad operazioni di Aedes e/o di
      società da questa controllate o collegate; e
    </p>
<p>
      il Consiglio di Amministrazione di Aedes non abbia successivamente adottato una delibera conforme alla delibera assunta da Augusto ai sensi del precedente punto i) - o comunque coerente con tale delibera, nell’ipotesi in cui la delibera assunta da Augusto abbia natura programmatica;
    </p>
<p>
      ciascuna fra Arepo, Prarosa e Tiepolo avrà il diritto di avviare anticipatamente la Procedura di Vendita di cui all’Articolo 10 dello Statuto di Augusto.
    </p>
<p>
<strong>4. Ulteriori impegni</strong>
</p>
<p>
      Ciascun Socio Augusto si è obbligato a non stipulare per tutta la durata del Patto Parasociale 2018 ulteriori patti parasociali ex art. 2341bis c.c. ovvero ex art. 122 del TUF relativi ad Aedes.
    </p>
<p>
<strong>5. Durata</strong>
</p>
<p>
      Il Patto Parasociale 2018 ha una durata di 36 mesi dalla data di sottoscrizione.
    </p>
<p>
      I Soci Augusto si sono impegnati a rinegoziare in buona fede alla scadenza, ma senza obbligo di risultato, un nuovo patto per un ulteriore periodo da definire tra le Parti.
    </p>
<p>
<strong>6. Deposito</strong>
</p>
<p>
      Il testo del Patto Parasociale 2018 è stato depositato presso l’ufficio del Registro delle Imprese di Milano in data 30 gennaio 2018 (prot. n. 50574/2018).
    </p>
<p>
<strong>7. Tipologia del Patto Parasociale 2018</strong>
</p>
<p>
      Il Patto Parasociale 2018 può essere ricondotto alle tipologie indicate all’art. 122 TUF e, segnatamente, a quelle di cui al primo e al quinto comma, lettera d) della citata norma.
    </p>
<p>
<strong>8. Organi del Patto Parasociale 2018</strong>
</p>
<p>
      Il Patto Parasociale 2018 non prevede l’istituzione di organi per il suo funzionamento.
    </p>
<p>
<strong>9. Penali in caso di inadempimento degli obblighi</strong>
</p>
<p>
      Nessuna penale è prevista per il mancato adempimento di obblighi derivanti dal Patto Parasociale 2018.
    </p>
<p>
      30 gennaio 2018
    </p>
<p>
<strong>[ADD.7.18.1]