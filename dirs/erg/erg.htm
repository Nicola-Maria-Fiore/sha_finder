<html>
  <head>
    <title>
      ERG SPA - Estratto del patto parasociale
    </title>
    <meta name="subjectList" content="stp" />
    <meta name="linkid" content="721555" />
    <meta name="Description" content="ERG SPA - Estratto del patto parasociale" />
    <meta name="ss_family" content="stpatti" />
    <meta name="societa" content="ERG SPA" />
    <meta name="ss_table" content="stpatti" />
    <meta name="date" content="2018-01-26" />
    <meta name="tipo" content="stpatti" />
    <meta name="synchro" content="N;paladini;1482251359696" />
    <meta name="codconsob" content="94314" />
  </head>
  <body>
    <p>
      <span lang="IT"><strong>Estratto di patto parasociale ai sensi dell&#8217;art. 122 del Decreto Legislativo 24 febbraio 1998, n. 58 (&#8220;TUF&#8221;) contenente le informazioni essenziali ai sensi dell&#8217;art. 130 del Regolamento Consob n. 11971 del 14 maggio 1999, come successivamente modificato (il &#8220;Regolamento Emittenti&#8221;)</strong></span>
    </p>
    <p align="center">
      <strong>ERG SPA</strong>
    </p>
    <p>
      Ai sensi dell&#8217;art. 122 del TUF e dell&#8217;art. 130 del Regolamento Emittenti, si rende noto quanto segue.
    </p>
    <p>
      In data 12 ottobre 2016, ERG S.p.A., societ&#224; con azioni ordinarie ammesse alle negoziazioni nel Mercato Telematico Azionario organizzato e gestito da Borsa Italiana S.p.A. (&#8220;<strong>MTA</strong>&#8221;), societ&#224; per azioni di diritto italiano, avente sede legale in Genova (Italia), Via De Marini 1, codice fiscale e numero di iscrizione presso il Registro delle Imprese di
      Genova 94040720107, partita IVA 10122410151, REA GE-354265, capitale sociale Euro 15.032.000,00 interamente versato, diviso in n. 150.320.000 azioni (&#8220;<strong>ERG</strong>&#8221;) e UniCredit S.p.A., societ&#224; con azioni ordinarie ammesse alle negoziazioni nel MTA, societ&#224; per azioni di diritto italiano, avente sede legale in Roma, Via Alessandro Specchi 16, codice
      fiscale/partita IVA 00348170101 e numero di iscrizione presso il Registro delle Imprese di Roma RM - 1179152 (&#8220;<strong>UniCredit</strong>&#8221;) hanno sottoscritto e perfezionato un accordo che prevede la permuta di tutte le azioni gi&#224; detenute da UniCredit in ERG Renew S.p.A. - pari a n. 7.692.308 e corrispondenti al 7,14% del relativo capitale sociale - con n. 6.012.800 di
      azioni proprie ordinarie ERG corrispondenti al 4,00% della totalit&#224; delle azioni rappresentanti il capitale sociale di ERG (l&#8217;&#8220;<strong>Operazione</strong>&#8221;). Nel contesto dell&#8217;Operazione, UniCredit ha assunto nei confronti di ERG un impegno di <em>lock-up</em> della durata di 180 giorni che prevede limiti al trasferimento delle azioni di detta societ&#224; ai
      sensi dell&#8217;art. 122, comma 5, lett. b) del TUF, (il &#8220;<strong>Patto</strong>&#8221;).
    </p>
    <p>
      Di seguito viene fornita una illustrazione del contenuto del Patto.
    </p>
    <p>
      <strong>1. Tipo di accordo</strong>
    </p>
    <p>
      Il Patto costituisce un accordo di blocco ai sensi dell&#8217;art. 122, comma 5, lett b), del TUF.
    </p>
    <p>
      <strong>2. Societ&#224; i cui strumenti finanziari sono oggetto del Patto</strong>
    </p>
    <p>
      ERG S.p.A., societ&#224; per azioni di diritto italiano, avente sede legale in Genova (Italia), Via De Marini 1, codice fiscale e numero di iscrizione presso il Registro delle Imprese di Genova 94040720107, partita IVA 10122410151, REA GE-354265, capitale sociale Euro 15.032.000,00, interamente versato, diviso in n. 150.320.000 azioni del valore nominale di Euro 0,10, e con azioni ordinarie
      ammesse alle negoziazioni nel MTA.
    </p>
    <p>
      <strong>3. Soggetti aderenti e strumenti finanziari conferiti al Patto</strong>
    </p>
    <p>
      Nell&#8217;ambito del Patto sottoscritto tra ERG e UniCredit, quest&#8217;ultima ha conferito al Patto le n. 6.012.800 azioni ERG da essa acquistate in virt&#249; dell&#8217;Operazione, tutte aventi diritto di voto, corrispondenti al 4,00% del capitale sociale di ERG (le &#8220;<strong>Azioni</strong>&#8221;).
    </p>
    <p>
      <strong>4. Contenuto del Patto</strong>
    </p>
    <p>
      <em>Lock-up</em>
    </p>
    <p>
      UniCredit ha assunto nei confronti di ERG l&#8217;impegno a non vendere, in tutto o in parte, le Azioni n&#233; a disporre delle stesse in altro modo, direttamente o indirettamente, anche mediante contratti derivati alle stesse collegati, senza il consenso di ERG stessa, per un periodo di 180 giorni dalla data dell&#8217;Operazione (&#8220;<strong><em>Lock-Up</em></strong>&#8221;).
    </p>
    <p>
      Il <em>Lock-Up</em> non trova applicazione rispetto a:
    </p>
    <p>
      (i) eventuali trasferimenti delle Azioni effettuati da parte di UniCredit a favore di societ&#224; appartenenti al gruppo UniCredit, fermo restando che, quale condizione per il trasferimento, UniCredit dovr&#224; assicurare l&#8217;adesione al Patto da parte della societ&#224; del gruppo UniCredit cui le Azioni siano state trasferite; e
    </p>
    <p>
      (ii) e non costituisce limite alcuno in riferimento alla ordinaria attivit&#224; di <em>trading</em> su azioni ERG, diverse dalle Azioni, che venisse svolta da UniCredit o da societ&#224; del gruppo UniCredit per conto proprio o di terzi nel rispetto della disciplina applicabile.
    </p>
    <p>
      <strong>5. Durata del patto</strong>
    </p>
    <p>
      Il Patto &#232; stato stipulato il 12 ottobre 2016 ed &#232; efficace per un periodo di 180 giorni da tale data.
    </p>
    <p>
      <strong>6. Eventuale soggetto che possa in virt&#249; del Patto esercitare il controllo sulla Societ&#224;</strong>
    </p>
    <p>
      Alla data di sottoscrizione del Patto e successivamente a tale data, n&#233; ERG ne UniCredit esercitano il controllo su ERG ai sensi dell&#8217;art. 93 del TUF.
    </p>
    <p>
      <strong>7. Deposito</strong>
    </p>
    <p>
      Il Patto &#232; stato depositato presso il Registro delle Imprese Genova in data 13 ottobre 2016, N. PRA/44758/2016/CGEAUTO.
    </p>
    <p>
      <strong>8. Sito internet ove sono pubblicate le informazioni essenziali</strong>
    </p>
    <p>
      Le informazioni essenziali relative alle pattuizioni parasociali contenute nel Patto sono pubblicate, ai sensi dell&#8217;art. 130 del Regolamento Emittenti, sul sito internet di ERG all&#8217;indirizzo www.erg.eu.
    </p>
    <p>
      15 ottobre 2016
    </p>
    <p>
      <strong>[EP.1.16.1]</strong>
    </p>
    <p align="center">
      <strong>* * *</strong>
    </p>
    <p align="center">
      <strong>COMUNICAZIONE DI&#160;CESSAZIONE PER SCADENZA NATURALE</strong>
    </p>
    <p>
      UniCredit, anche in nome e per conto di ERG, (che ha peraltro&#160;pubblicato la notizia sul proprio sito internet <a href="http://www.erg.eu">www.erg.eu</a>), ad ogni fine utile anche ai sensi e per gli effetti dell&#39;art. 122 del TUF&#160;e degli artt. 127 e seguenti del Regolamento Emittenti informa che il &quot;Patto&quot;, non prevedendo all&#39;articolo 5 possiblit&#224; di rinnovo,
      &#232; cessato alla sua naturale scadenza il giorno 10/04/2017, ovvero 180 giorni dal 12/10/2016 come indicato nell&#39;estratto del &quot;Patto&quot; pubblicato su Milano Finanza in data 15/10/2016.
    </p>
    <p>
      <strong>[EP.1.18.1]</strong>
    </p>
  </body>
</html>

