<html>
<head>
<title>
      ERG SPA - Estratto del patto parasociale
    </title>
<meta content="stp" name="subjectList"/>
<meta content="721555" name="linkid"/>
<meta content="ERG SPA - Estratto del patto parasociale" name="Description"/>
<meta content="stpatti" name="ss_family"/>
<meta content="ERG SPA" name="societa"/>
<meta content="stpatti" name="ss_table"/>
<meta content="2018-01-26" name="date"/>
<meta content="stpatti" name="tipo"/>
<meta content="N;paladini;1482251359696" name="synchro"/>
<meta content="94314" name="codconsob"/>
</head>
<body>
<p>
<span lang="IT"><strong>Estratto di patto parasociale ai sensi dell’art. 122 del Decreto Legislativo 24 febbraio 1998, n. 58 (“TUF”) contenente le informazioni essenziali ai sensi dell’art. 130 del Regolamento Consob n. 11971 del 14 maggio 1999, come successivamente modificato (il “Regolamento Emittenti”)</strong></span>
</p>
<p align="center">
<strong>ERG SPA</strong>
</p>
<p>
      Ai sensi dell’art. 122 del TUF e dell’art. 130 del Regolamento Emittenti, si rende noto quanto segue.
    </p>
<p>
      In data 12 ottobre 2016, ERG S.p.A., società con azioni ordinarie ammesse alle negoziazioni nel Mercato Telematico Azionario organizzato e gestito da Borsa Italiana S.p.A. (“<strong>MTA</strong>”), società per azioni di diritto italiano, avente sede legale in Genova (Italia), Via De Marini 1, codice fiscale e numero di iscrizione presso il Registro delle Imprese di
      Genova 94040720107, partita IVA 10122410151, REA GE-354265, capitale sociale Euro 15.032.000,00 interamente versato, diviso in n. 150.320.000 azioni (“<strong>ERG</strong>”) e UniCredit S.p.A., società con azioni ordinarie ammesse alle negoziazioni nel MTA, società per azioni di diritto italiano, avente sede legale in Roma, Via Alessandro Specchi 16, codice
      fiscale/partita IVA 00348170101 e numero di iscrizione presso il Registro delle Imprese di Roma RM - 1179152 (“<strong>UniCredit</strong>”) hanno sottoscritto e perfezionato un accordo che prevede la permuta di tutte le azioni già detenute da UniCredit in ERG Renew S.p.A. - pari a n. 7.692.308 e corrispondenti al 7,14% del relativo capitale sociale - con n. 6.012.800 di
      azioni proprie ordinarie ERG corrispondenti al 4,00% della totalità delle azioni rappresentanti il capitale sociale di ERG (l’“<strong>Operazione</strong>”). Nel contesto dell’Operazione, UniCredit ha assunto nei confronti di ERG un impegno di <em>lock-up</em> della durata di 180 giorni che prevede limiti al trasferimento delle azioni di detta società ai
      sensi dell’art. 122, comma 5, lett. b) del TUF, (il “<strong>Patto</strong>”).
    </p>
<p>
      Di seguito viene fornita una illustrazione del contenuto del Patto.
    </p>
<p>
<strong>1. Tipo di accordo</strong>
</p>
<p>
      Il Patto costituisce un accordo di blocco ai sensi dell’art. 122, comma 5, lett b), del TUF.
    </p>
<p>
<strong>2. Società i cui strumenti finanziari sono oggetto del Patto</strong>
</p>
<p>
      ERG S.p.A., società per azioni di diritto italiano, avente sede legale in Genova (Italia), Via De Marini 1, codice fiscale e numero di iscrizione presso il Registro delle Imprese di Genova 94040720107, partita IVA 10122410151, REA GE-354265, capitale sociale Euro 15.032.000,00, interamente versato, diviso in n. 150.320.000 azioni del valore nominale di Euro 0,10, e con azioni ordinarie
      ammesse alle negoziazioni nel MTA.
    </p>
<p>
<strong>3. Soggetti aderenti e strumenti finanziari conferiti al Patto</strong>
</p>
<p>
      Nell’ambito del Patto sottoscritto tra ERG e UniCredit, quest’ultima ha conferito al Patto le n. 6.012.800 azioni ERG da essa acquistate in virtù dell’Operazione, tutte aventi diritto di voto, corrispondenti al 4,00% del capitale sociale di ERG (le “<strong>Azioni</strong>”).
    </p>
<p>
<strong>4. Contenuto del Patto</strong>
</p>
<p>
<em>Lock-up</em>
</p>
<p>
      UniCredit ha assunto nei confronti di ERG l’impegno a non vendere, in tutto o in parte, le Azioni né a disporre delle stesse in altro modo, direttamente o indirettamente, anche mediante contratti derivati alle stesse collegati, senza il consenso di ERG stessa, per un periodo di 180 giorni dalla data dell’Operazione (“<strong><em>Lock-Up</em></strong>”).
    </p>
<p>
      Il <em>Lock-Up</em> non trova applicazione rispetto a:
    </p>
<p>
      (i) eventuali trasferimenti delle Azioni effettuati da parte di UniCredit a favore di società appartenenti al gruppo UniCredit, fermo restando che, quale condizione per il trasferimento, UniCredit dovrà assicurare l’adesione al Patto da parte della società del gruppo UniCredit cui le Azioni siano state trasferite; e
    </p>
<p>
      (ii) e non costituisce limite alcuno in riferimento alla ordinaria attività di <em>trading</em> su azioni ERG, diverse dalle Azioni, che venisse svolta da UniCredit o da società del gruppo UniCredit per conto proprio o di terzi nel rispetto della disciplina applicabile.
    </p>
<p>
<strong>5. Durata del patto</strong>
</p>
<p>
      Il Patto è stato stipulato il 12 ottobre 2016 ed è efficace per un periodo di 180 giorni da tale data.
    </p>
<p>
<strong>6. Eventuale soggetto che possa in virtù del Patto esercitare il controllo sulla Società</strong>
</p>
<p>
      Alla data di sottoscrizione del Patto e successivamente a tale data, né ERG ne UniCredit esercitano il controllo su ERG ai sensi dell’art. 93 del TUF.
    </p>
<p>
<strong>7. Deposito</strong>
</p>
<p>
      Il Patto è stato depositato presso il Registro delle Imprese Genova in data 13 ottobre 2016, N. PRA/44758/2016/CGEAUTO.
    </p>
<p>
<strong>8. Sito internet ove sono pubblicate le informazioni essenziali</strong>
</p>
<p>
      Le informazioni essenziali relative alle pattuizioni parasociali contenute nel Patto sono pubblicate, ai sensi dell’art. 130 del Regolamento Emittenti, sul sito internet di ERG all’indirizzo www.erg.eu.
    </p>
<p>
      15 ottobre 2016
    </p>
<p>
<strong>[EP.1.16.1]