/strong>
</p>
<pre>
</pre>
<hr/>
<p align="center">
<strong>Kinexia S.p.A.</strong>
</p>
<p>
<u>PREMESSA</u>(I) In data 23 ottobre 2013 il Consiglio di Amministrazione di Kinexia ha deliberato, a valere sulla delega ricevuta ai sensi dell’art. 2443 del codice civile dall’assemblea straordinaria del 17 settembre 2013, di aumentare il capitale sociale a pagamento con conferimenti di beni in natura e quindi con esclusione del diritto di opzione ai sensi dell’articolo
      2441, comma quarto, del Codice Civile, per nominali Euro 5.541.862,00, mediante emissione di n. 2.770.831 nuove azioni ordinarie Kinexia, prive di valore nominale ed aventi le stesse caratteristiche di quelle in circolazione, godimento regolare, ad un prezzo unitario di emissione pari a Euro 2,00, senza sovrapprezzo, inizialmente non ammesse a quotazione (le "<strong>Nuove
      Azioni</strong>"), di cui un importo per complessivi Euro 4.417.862 (l’"<strong>Aumento di Capitale SS</strong>") mediante emissione di n. 2.208.931 Nuove Azioni riservate in sottoscrizione alle società "HQ Industrial Assets S.r.l.", "Dynameos S.A.", "Focus S.a.s. di Annoni Paolo e Co.", "Elena di Boschetti Dr. Giancarlo e C.
      S.a.s.", e ai Sigg. Annoni Paolo Giuseppe e Campaiola Luca Massimiliano (i "<strong>Venditori SS</strong>"), da liberare mediante conferimento delle partecipazioni dagli stessi detenuti nella società Sun System S.r.l. pari a complessive n. 123.500 azioni ordinarie, rappresentative di circa l’84,44% dell’intero capitale sociale.
    </p>
<p>
      (II) In pari data si è proceduto, mediante stipula di idoneo atto notarile, alla sottoscrizione, inter alia, da parte di Elena di Boschetti Dr. Giancarlo e C. SAS ("<strong>Boschetti</strong>") della porzione di Aumento di Capitale SS ad essa riservata pari a complessivi Euro 273.228, mediante conferimento di n. 7.638 azioni ordinarie di Sun System S.r.l.
      (l’"<strong>Atto di Conferimento</strong>").
    </p>
<p>
      (III) L’Atto di Conferimento prevede che le sottoscrizioni dell’Aumento di Capitale SS e i relativi conferimenti siano sospensivamente condizionati, ai sensi e per gli effetti dell’articolo 1353 del Codice Civile, al mancato esercizio da parte dei soci di Kinexia del diritto loro riconosciuto dall’articolo 2443, quarto comma, del Codice Civile, ovverosia la mancata
      richiesta entro il termine di 30 giorni dall’iscrizione della dichiarazione con i contenuti di cui all’articolo 2343 quater, comma terzo, del Codice Civile – da parte di tanti soci che rappresentano, e che rappresentavano alla data della delibera di aumento del capitale, almeno il 5% del capitale sociale – di una nuova valutazione ai sensi dell’articolo 2343
      del Codice Civile (la "<strong>Condizione Sospensiva</strong>").
    </p>
<p>
      (IV) Subordinatamente all’avveramento della Condizione Sospensiva e all’emissione delle Nuove Azioni, Boschetti risulterà titolare di n. 136.614 Nuove Azioni (le "<strong>Azioni Boschetti</strong>").
    </p>
<p>
      (V) Contestualmente alla stipula dell’Atto di Conferimento, Boschetti, analogamente agli altri Venditori SS, ha sottoscritto con Kinexia un accordo di lock-up avente ad oggetto le Azioni Boschetti che costituisce pattuizione parasociale in relazione a Kinexia rilevante ai sensi dell’art. 122 del decreto legislativo n. 58 del 24 febbraio 1998(l’"Accordo di
      Lock-Up").
    </p>
<p>
      SOCIETA’ I CUI STRUMENTI FINANZIARI SONO OGGETTO DEL PATTO PARASOCIALE
    </p>
<p>
      L’Accordo di Lock-Up ha ad oggetto Kinexia S.p.A., società con sede legale in Milano, via G. Bensi n. 12/3, capitale sociale sottoscritto e versato per Euro 54.765.974,86, rappresentato da n. 26.543.705 azioni ordinarie prive del valore nominale, codice fiscale e iscrizione al Registro delle Imprese di Milano n. 00471800011.
    </p>
<p>
      NUMERO DELLE AZIONI OGGETTO DEL PATTO
    </p>
<p>
      L’Accordo di Lock-Up ha ad oggetto n. 136.614 azioni Kinexia, rappresentative del 0,466% del capitale sociale rappresentato da azioni ordinarie, unica categoria di azioni emesse dall’Emittente, inizialmente non ammesse a quotazione.
    </p>
<p>
      SOGGETTI ADERENTI AL PATTO PARASOCIALE
    </p>
<p>
      Kinexia S.p.A., società con sede in Milano, via G. Bensi n. 12/3, capitale sociale sottoscritto e versato per Euro 54.765.974,86, rappresentato da n. 26.543.705 azioni ordinarie prive del valore nominale, codice fiscale e numero di iscrizione presso il Registro delle Imprese di Milano n. 00471800011, che non ha conferito alcuno strumento finanziario nell’Accordo di Lock-Up.
    </p>
<p>
      Elena di Boschetti Dr. Giancarlo e C. SAS, con sede legale in via Torino n. 55, Nichelino (Torino) capitale sociale Euro 20.000,00, codice fiscale e numero di iscrizione presso il Registro delle Imprese di Torino n. 08955660017, che ha conferito le Azioni Boschetti nell’Accordo di Lock-Up, rappresentative di una partecipazione pari al 0,466 % del capitale sociale di Kinexia.
    </p>
<p>
      CONTENUTO E DURATA DEL PATTO
    </p>
<p>
      Ai sensi dell’Accordo di Lock-Up, Boschetti si è impegnato fino al 30 giugno 2015 a (i) non effettuare operazioni di vendita, atti di disposizione, salva la costituzione del diritto di pegno in favore di istituti di credito, o comunque operazioni che abbiano per oggetto o per effetto l’attribuzione o il trasferimento a terzi, a qualunque titolo e sotto qualsiasi forma,
      delle Azioni Boschetti (ovvero di altri strumenti finanziari, inclusi quelli partecipativi, che attribuiscano il diritto di acquistare, sottoscrivere, convertire in, o scambiare con, Nuove Azioni o altri strumenti finanziari, inclusi quelli partecipativi, che attribuiscano diritti inerenti o simili a tali azioni o strumenti finanziari); (ii) non approvare e/o effettuare operazioni su
      strumenti derivati, che abbiano i medesimi effetti, anche solo economici, delle operazioni sopra richiamate; e (iii) non annunciare pubblicamente, salvo che ciò non sia imposto da specifici obblighi di legge, il compimento di alcuna delle operazioni di cui ai precedenti punti (i) e (ii), anche qualora tali operazioni debbano perfezionarsi successivamente al termine del periodo di
      lock-up.
    </p>
<p>
      Con decorrenza dal 1° luglio 2014 e allo scadere di ogni successivo quadrimestre (e quindi rispettivamente il 31 ottobre 2014, il 28 febbraio 2015 e il 30 giugno 2015)  l’impegno di lock-up verrà meno in relazione a tante Nuove Azioni rappresentative del 25% delle Azioni Boschetti sino a giungere al completo e definitivo scioglimento del relativo vincolo contrattuale
      alla data del 30 giugno 2015.
    </p>
<p>
      UFFICIO DEL REGISTRO DELLE IMPRESE PRESSO CUI IL PATTO PARASOCIALE E’ DEPOSITATO
    </p>
<p>
      L’Accordo di Lock-Up di cui al presente estratto è stato depositato presso il registro delle Imprese di Milano in data 28 ottobre 2013.
    </p>
<p>
      TIPO DI PATTO PARASOCIALE
    </p>
<p>
      Le pattuizioni dell’Accordo di Lock-up che rilevano ai sensi dell’art. 122 del decreto legislativo n. 58 del 24 febbraio 1998 ("<strong>TUF</strong>") sono riconducibili alla fattispecie di cui all’art. 122, comma 5, lett. B) del TUF.
    </p>
<p align="center">
      * * *
    </p>
<p>
      Il presente estratto costituisce una sintesi dell’Accordo di Lock-Up ai soli fini della pubblicazione di legge. Ad ogni effetto ha valore esclusivamente il testo integrale depositato e comunicato ai sensi di legge.
    </p>
<p>
      Milano, 28 ottobre 2013
    </p>
<p>
<font size="3"><font size="3"><strong>[KB.11.13.1]