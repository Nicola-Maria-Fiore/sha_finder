/b>
</p>
<hr/>
<p align="center">
<strong>INDUSTRIE ZIGNAGO SANTA MARGHERITA S.p.A.</strong>
</p>
<p>
      In data 13 febbraio 2002 è stato stipulato un patto di sindacato (di seguito il "Patto") avente ad oggetto la quantità di azioni ordinarie per ciascuno degli aderenti (di seguito le "parti") descritta nella successiva tabella (di seguito le "Azioni") emesse da Industrie Zignago Santa Margherita S.p.A. (di seguito "I.Z.") che prevede tra
      l'altro:
    </p>
<blockquote>
<p>
        a) impegni attinenti il trasferimento delle Azioni
      </p>
<p>
        b) impegni attinenti l'esercizio del voto
      </p>
</blockquote>
<p>
<strong>1. Società i cui strumenti finanziari sono oggetto del patto - motivazioni dello stesso:</strong>
</p>
<p>
      Il Patto ha ad oggetto azioni ordinarie di I.Z. con sede in Fossalta di Portogruaro (VE), Via Ita Marzotto, n. 8 capitale sociale di Euro 13.000.000 diviso in n. 25.000.000 azioni ordinarie con valore nominale pari a Euro 0,52 ciascuna, iscritta al Registro delle Imprese di Venezia, C.F. 00168350270.
    </p>
<p>
      Lo scopo del Patto di Sindacato è di assicurare l'uniformità di indirizzo del gruppo industriale facente capo alla I.Z.
    </p>
<p>
<strong>2. Soggetti aderenti e Azioni conferite nel Patto</strong>
</p>
<p>
      Formano oggetto del patto n. 6.351.629 azioni ordinarie I.Z. detenute dai sotto elencati soggetti secondo la ripartizione indicata nella seguente tabella, azioni rappresentanti complessivamente il 25,40% delle azioni rappresentative dell'intero capitale sociale.
    </p>
<table class="resultTable2">
<tr valign="top">
<td class="resultTD2">
<strong>Parte</strong>
</td>
<td class="resultTD2">
<p align="center">
<strong>N. Azioni conferite</strong>
</p>
</td>
<td class="resultTD2">
<p align="center">
<b>% sul capitale</b>
</p>
</td>
<td class="resultTD2">
<p align="center">
<b>% sul totale delle azioni sindacate</b>
</p>
</td>
</tr>
<tr valign="top">
<td class="resultTD2">
          Andrea Paolo Maria Donà dalle Rose
        </td>
<td class="resultTD2">
          1.552.667
        </td>
<td class="resultTD2">
          6,21
        </td>
<td class="resultTD2">
          24,44
        </td>
</tr>
<tr valign="top">
<td class="resultTD2">
          Marco Donà dalle Rose
        </td>
<td class="resultTD2">
          1.363.417
        </td>
<td class="resultTD2">
          5,45
        </td>
<td class="resultTD2">
          21,47
        </td>
</tr>
<tr valign="top">
<td class="resultTD2">
          Isabella Donà dalle Rose
        </td>
<td class="resultTD2">
          1.481.367
        </td>
<td class="resultTD2">
          5,93
        </td>
<td class="resultTD2">
          23,32
        </td>
</tr>
<tr valign="top">
<td class="resultTD2">
          Luca Marzotto**
        </td>
<td class="resultTD2">
          433.525
        </td>
<td class="resultTD2">
          1,73
        </td>
<td class="resultTD2">
          6,83.
        </td>
</tr>
<tr valign="top">
<td class="resultTD2">
          Lumar S.r.l.
        </td>
<td class="resultTD2">
          541.590
        </td>
<td class="resultTD2">
          2,17
        </td>
<td class="resultTD2">
          8,53
        </td>
</tr>
<tr valign="top">
<td class="resultTD2">
          Nicolò Marzotto***
        </td>
<td class="resultTD2">
          533.115
        </td>
<td class="resultTD2">
          2,13
        </td>
<td class="resultTD2">
          8,39
        </td>
</tr>
<tr valign="top">
<td class="resultTD2">
          Libra S.r.l.
        </td>
<td class="resultTD2">
          445.948
        </td>
<td class="resultTD2">
          1,78
        </td>
<td class="resultTD2">
          7,02
        </td>
</tr>
<tr valign="top">
<td class="resultTD2">
<strong>TOTALE</strong>
</td>
<td class="resultTD2">
<strong>6.351.629</strong>
</td>
<td class="resultTD2">
<strong>25,40</strong>
</td>
<td class="resultTD2">
<strong>100%</strong>
</td>
</tr>
</table>
<blockquote>
<p>
        Note: 
      </p>
<p>
        ** di cui n. 430.025 azioni in nuda proprietà in quanto è riservato l'usufrutto totale fino al 31 dicembre 2006 a Lumar S.r.l.
      </p>
<p>
        *** di cui n. 430.025 azioni in nuda proprietà in quanto è riservato l'usufrutto totale fino al 31 dicembre 2006 a Libra S.r.l.
      </p>
</blockquote>
<p>
      Le Parti si sono obbligate in caso di aumento di capitale gratuito di I.Z. a vincolare in sindacato le nuove azioni con diritto di voto nelle assemblee ordinarie o le azioni di risparmio o privilegiate convertibili in azioni con diritto di voto nelle assemblee ordinarie spettanti a ciascuna Parte, in rapporto a quelle da essi già vincolate al Patto.
    </p>
<p>
      In caso di aumento di capitale a pagamento, le Parti si obbligano ad apportare al Patto le azioni con diritto di voto nelle assemblee ordinarie, sottoscritte in esercizio del diritto di opzione spettante alle azioni già vincolate al Patto, appartenenti alle categorie sopra specificate. Qualora una o più Parti non intendessero esercitare il diritto di opzione, esse dovranno darne
      notizia nella riunione del Comitato Direttivo del sindacato che sarà convocata a tal fine dal Segretario del Patto offrendo contestualmente i relativi diritti alle altri Parti "pro-quota" in rapporto alla partecipazione vincolata, specificando il prezzo ovvero i criteri di sua determinazione. Le Parti che sottoscrivono le azioni esercitando i diritti di opzione così
      acquisiti si obbligano a vincolare le suddette azioni al Patto.
    </p>
<p>
      Le disposizioni si applicano anche nel caso in cui I.Z. proceda ad operazioni sul capitale che prevedano l'emissione di strumenti finanziari convertibili in azioni ordinarie o che consentano l'acquisto o la sottoscrizione di azioni ordinarie, come ad esempio obbligazioni convertibili, o con warrant, azioni di risparmio convertibili, o warrants.
    </p>
<p>
      Ciascuna delle Parti si impegna inoltre a vincolare al Sindacato tutte le azioni che vengano eventualmente ad essa trasferite a qualsiasi titolo da alcune delle altri Parti, purché precedentemente già vincolate al Patto.
    </p>
<p>
<strong>3. Soggetto che possa, tramite il Patto, esercitare il controllo sulla società</strong>
</p>
<p>
      Non esistono soggetti aderenti al Patto che singolarmente, direttamente e/o tramite il patto, esercitano il controllo sulla società ai sensi della normativa primaria e secondaria in materia e segnatamente dell'art. 93 del D.Lgs. 58/98.
    </p>
<p>
<strong>4. Contenuto del Patto</strong>
</p>
<p>
      4.1 Le Parti si sono impegnate, per la durata originaria o prorogata del Patto, a non trasferire - se non con il rispetto della procedura di prelazione di cui al punto 4.4 e segg. - ad alcun titolo, a non costituire usufrutto, totale o parziale, o altro diritto reale limitato sulle azioni da esse vincolate in base al Patto, né ad iniziare per esse trattative di vendita, nemmeno a
      termine, né a concludere contratti di opzione o di swap aventi ad oggetto le azioni e gli altri strumenti derivati vincolati in sindacato.
    </p>
<p>
      4.2 Le Parti possono utilizzare in tutto o in parte le azioni e gli altri strumenti finanziari da esse vincolati in sindacato per costituirle in garanzia o in pegno presso un ente bancario o creditizio a garanzia di un finanziamento da quest'ultimo ad esse erogato, fermo restando che dette azioni resteranno vincolate al Patto e che le Parti dovranno riservarsi espressamente il diritto
      di voto, il cui esercizio continuerà ad essere regolato dal Patto.
    </p>
<p>
      4.3 I divieti di cui sopra non si applicano ai trasferimenti, anche indiretti, a qualsiasi titolo approvati da tutte le Parti, nonché ai trasferimenti, anche indiretti, a favore di parenti fino al 3 grado a condizione che essi dichiarino per iscritto, prima del trasferimento, di accettare tutti i vincoli previsti dal Patto e ne sottoscrivano copia.
    </p>
<p>
      4.4 Al di fuori delle ipotesi previste al punto 4.3, la vendita delle azioni vincolate in sindacato sarà soggetta a procedura di prelazione.
    </p>
<p>
      4.5 Ove le Parti oblate non esercitino il diritto di prelazione su tutte le azioni offerte, la prelazione non si intenderà validamente esercitata e l'aspirante cedente potrà vendere all'aspirante cessionario tutte le azioni da lui offerte in prelazione alle altre Parti, entro i successivi 30 giorni di calendario da quelle in cui gli sarà pervenuta dal Segretario del
      Patto la comunicazione dell'esito della prelazione.
    </p>
<p>
      Verificandosi tale ipotesi, l'acquirente assumerà altresì la veste di partecipante al Patto con tutti i diritti ed obblighi relativi, a meno che le altre Parti, con deliberazione assunta dal Comitato Direttivo, abbiano a respingere l'ammissione con votazione in tal senso espressa da almeno l'80% delle azioni incluse nel sindacato (ma non considerandosi quelle vendute)
      ovvero del 75% in seconda riunione.
    </p>
<p>
      La procedura di prelazione sarà adottata anche in caso di vendita di altri strumenti finanziari vincolati in sindacato azionario disgiunta dalla vendita delle azioni aventi diritto di voto in assemblea ordinaria dei soci.
    </p>
<p>
      L'ammissione di nuove Parti al Patto dovrà essere deliberata da apposita riunione del Comitato Direttivo, con il voto favorevole di tante Parti che rappresentino non meno dell'80% delle azioni vincolate nel Patto, ovvero del 75% se deliberata in seconda riunione. L'ammissione resta comunque subordinata alla previa accettazione incondizionata da parte della nuova Parte di
      tutte le condizioni e clausole statuite nel Patto e nell'apporto di un numero di azioni non inferiore al 2% del capitale sociale avente al momento dell'apporto diritto di voto nelle assemblee ordinarie della I.Z.
    </p>
<p>
      Ciascuna delle Parti ha la facoltà di detenere, direttamente o indirettamente, altre azioni I.Z. ordinarie o altri strumenti finanziari non vincolati al Sindacato: essa deve comunque dare immediata comunicazione al Segretario del Patto di ogni operazione di acquisto o di vendita, anche frazionata, di azioni rappresentanti più dello 0,10% del capitale I.Z., anche in forma indiretta
      trattandosi di strumenti finanziari convertibili in azioni aventi diritto di voto nelle assemblee ordinarie dei soci di I.Z.
    </p>
<p>
      Comunque, ciascuna delle parti si asterrà dall'effettuare operazioni che, in forma diretta o indiretta, possano comportare l'assunzione di obbligazioni di fare o di non fare per tutti gli aderenti al presente Patto (ad esempio di raggiungere una percentuale di possessi azionari complessiva tale da imporre un'O.P.A.), senza aver ottenuto per tali operazioni il preventivo
      consenso del Comitato Direttivo.
    </p>
<p>
      Le Azioni di cui sopra in quanto comunicate al Segretario del Patto, ovvero acquistate previo consenso del Comitato Direttivo del Patto stesso, potranno in qualsiasi momento essere vincolate in sindacato, previo consenso da parte del Comitato Direttivo.
    </p>
<p>
      Le Parti si obbligano ad immettere, nel più breve termine e comunque entro trenta giorni dalla data di adesione al Patto, in conti di deposito intestati a ciascuna Parte, le Azioni vincolate al Patto ed a conferire mandato irrevocabile alla Società Fiduciaria, di comune accordo incaricata, anche nell'interesse di tutte le altre Parti, di amministrare le suddette azioni ed
      altri strumenti finanziari inclusi nel Patto di Sindacato.
    </p>
<p>
<strong>5. Durata e proroga del Patto</strong>
</p>
<p>
      La durata del Patto è fissata fino al 31 dicembre 2004. Il Patto si riterrà tacitamente rinnovato di triennio in triennio, con le medesime norme, per quelle Parti che non notifichino il loro recesso, anche parziale, dal Patto stesso con lettera raccomandata inviata al Segretario del Patto entro il 30 settembre precedente la scadenza originaria o prorogata.
    </p>
<p>
      In caso di recesso, totale o parziale, di una o più Parti, il Patto resterà in vigore tra le rimanenti Parti con le medesime norme, sempre che le residue partecipazioni vincolate nel Patto, rappresentino complessivamente almeno il 25%, o la diversa minor percentuale, che le rimanenti Parti dovessero in seguito convenire, riferita al capitale con diritto di voto nelle assemblee
      ordinarie di I.Z.
    </p>
<p>
<strong>6. Organi del Patto</strong>
</p>
<p>
      Il Patto è gestito da un Comitato Direttivo cui partecipano tutte le Parti più un Segretario, che non ha diritto di voto. Il Segretario sarà nominato e potrà essere revocato dal suo incarico, dal Comitato Direttivo con voto favorevole delle Parti rappresentanti in proprio o per delega, almeno l'80% delle azioni vincolate in sindacato se trattasi di prima riunione,
      ovvero il 75% se l'adunanza avviene in seconda convocazione. In caso di assenza o di impedimento del Segretario del Patto questi è temporaneamente sostituito dal Vice-Segretario, nominato con le modalità indicate per il Segretario. Ogni comunicazione ed atto firmato dal Vice-Segretario farà di per sé fede nei confronti delle Parti e dei terzi, dell'assenza o
      dell'impedimento del Segretario.
    </p>
<p>
      In sede di costituzione del Patto sono stati nominati: Segretario il Dr. Carlo Domenico Vanoni e Vice-Segretario il Dr. Marino Grimani.
    </p>
<p>
      Il Comitato Direttivo si riunisce per:
    </p>
<blockquote>
<p>
        a) esaminare tutte le proposte concernenti materie di competenza dell'assemblea dei soci;
      </p>
<p>
        b) esaminare e discutere ogni questione di rilievo per l'attività della società e del gruppo ad essa riconducibile;
      </p>
<p>
        c) esaminare e discutere i problemi gestionali ed amministrativi del Patto.
      </p>
</blockquote>
<p>
      Il Comitato Direttivo viene sempre convocato dal Segretario del Patto in occasione delle assemblee delle società, almeno 20 giorni prima della data della prima convocazione delle stesse. Inoltre il Comitato Direttivo si riunisce su invito del Segretario, ovvero su richiesta, inoltrata al Segretario del Patto, da almeno due delle Parti rappresentanti complessivamente almeno un terzo
      delle azioni sindacate. Il Segretario del Patto provvederà alla convocazione entro 5 giorni dal ricevimento della richiesta. La convocazione avverrà a mezzo lettera raccomandata spedita almeno 10 giorni prima della riunione (3 giorni in caso di preavviso per telescritto); l'avviso di convocazione dovrà contenere l'ordine del giorno, con indicazione della materie da
      trattare. Salvo diverse indicazioni, le riunioni del Comitato Direttivo si terranno presso la sede del Patto.
    </p>
<p>
      Le decisioni del Comitato Direttivo in prima convocazione sono prese con il voto favorevole di tante Parti rappresentanti almeno l'80% delle azioni aventi diritto di voto nelle assemblee ordinarie, vincolate al Patto.
    </p>
<p>
      Non raggiungendosi l'80% di voti favorevoli in prima adunanza il Comitato Direttivo si riunirà nuovamente, anche lo stesso giorno, ma con un intervallo di almeno quattro ore tra la chiusura della prima riunione e l'inizio della seconda adunanza, nel corso della quale saranno riesaminati solo gli argomenti all'ordine del giorno dei lavori per i quali non si sia assunta in
      prima adunanza una valida decisione. In seconda adunanza le decisioni saranno assunte con il voto favorevole del 75% delle azioni aventi diritto di voto nelle assemblee ordinarie, partecipanti al Patto.
    </p>
<p>
      Ove anche in seconda adunanza non sia raggiunto il "quorum" prescritto per la validità nei confronti di tutti gli aderenti al Patto delle determinazioni del Comitato Direttivo, il Segretario informerà la Fiduciaria che dovrà prendere accordi con i singoli partecipanti al Patto per l'intervento e l'esercizio del voto in assemblea dei soci I.Z., ove
      l'oggetto della votazione invalida in sede di Comitato Direttivo sia afferente l'assemblea I.Z.
    </p>
<p>
      In tutti i casi in cui, in prima, ovvero in seconda adunanza si raggiungano sui singoli argomenti all'ordine del giorno le maggioranze prescritte, il Segretario del Patto fornirà alla fiduciaria univoche istruzioni per tutti i partecipanti al Patto.
    </p>
<p>
<strong>7. Sede del Patto</strong>
</p>
<p>
      Il Patto di sindacato ha sede presso lo Studio Grimani &amp; Pesce, in Venezia Mestre, Via Pescheria Vecchia n. 4; il trasferimento della sede avverrà con deliberazioni assunte dal Comitato Direttivo.
    </p>
<p>
<strong>8. Disponibilità delle Azioni da parte dei partecipanti</strong>
</p>
<p>
      Le azioni e gli altri strumenti finanziari vincolati al Patto sono depositati presso la Società Fiduciaria Istifid S.p.A. con sede in Milano, Viale E. Jenner n. 51, con facoltà per la stessa di subdepositare gli strumenti finanziari anzidetti presso altri intermediari finanziari per sopperire ad esigenze particolari delle Parti.
    </p>
<p>
<strong>9. Clausola Penale</strong>
</p>
<p>
      La violazione delle disposizioni in ordine agli obblighi assunti dalle Parti di immettere e mantenere vincolate le azioni e gli altri strumenti finanziari, di non disporre delle azioni vincolate al Patto, di non effettuare, senza il consenso del Comitato Direttivo del Patto, acquisti significativi di azioni non vincolate al Patto ed altresì di non effettuare operazioni che possano
      comportare l'assunzione di obbligazioni di fare e di non fare per tutti gli aderenti al Patto, comporterà a carico della Parte inadempiente l'obbligo di risarcimento del danno a favore delle altre Parti. Tale risarcimento viene dalle Parti predeterminato nella misura del 20% del valore delle azioni possedute, direttamente o indirettamente, dalla Parte inadempiente e vincolate
      in Sindacato, calcolato al prezzo di borsa alla chiusura delle contrattazioni del giorno in cui la violazione si è verificata, ovvero della media di detti prezzi rilevati nell'ultimo giorno di contrattazioni precedente e del giorno successivo al giorno in cui l'evento si è verificato, in carenza di prezzo ufficiale in tale giorno.
    </p>
<p>
<strong>10. Deposito</strong>
</p>
<p>
      Il Patto sarà depositato entro i termini di legge presso l'Ufficio del Registro delle Imprese di Venezia.
    </p>
<p>
<strong>11. Arbitrato</strong>
</p>
<p>
      Qualunque controversia relativa al, o derivante dal, Patto, che dovessero insorgere tra le Parti, comprese quelle concernenti la validità e/o l'interpretazione e/o l'esecuzione e/o risoluzione del Patto stesso, sarà demandata al giudizio inappellabile di un Collegio arbitrale composto da tra arbitri nominati di comune accordo tra le Parti in conflitto o, in mancanza, per i
      membri per i quali non Vi è stato accordo di tutte le Parti, dal Presidente del Tribunale di Venezia secondo quanto previsto dagli art. 806 e segg. c.p.c. il Collegio giudicherà secondo diritto nel rispetto del principio del contraddittorio.
    </p>
<p>
      19 aprile 2003
    </p>
<p>
<b>[ZA.1.03.1]