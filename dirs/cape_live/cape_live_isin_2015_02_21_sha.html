/strong>
</p>
<hr/>
<p>
       <b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b> 
    </p>
<p align="center">
<strong>ALBA PRIVATE EQUITY</strong>
</p>
<p align="center">
<strong>PREMESSA</strong>
</p>
<p align="justify">
      In data 17 febbraio 2015 Equilybra Capital Partners S.p.A. ("<b>Equilybra</b>"), L&amp;B Capital S.p.A. ("<b>L&amp;B</b>") e RoofTop Venture S.r.l. ("<b>RTV</b>") hanno sottoscritto un patto parasociale, rilevante ai sensi dell’art. 122 del TUF ("<b>Patto Parasociale</b>"), volto a disciplinare taluni diritti ed obblighi in relazione
      all’assetto proprietario ed al governo societario di MEP S.r.l. ("<b>MEP</b>"), società che detiene una partecipazione pari al 14,01% del capitale sociale di Alba Private Equity S.p.A. ("<b>APE</b>"), e della stessa APE.
    </p>
<p align="justify">
      Di seguito, ai sensi dell’articolo 122 del d.lgs. 24 febbraio 1998, n. 58 (il "<b>TUF</b>") e dell’articolo 130 del Regolamento approvato con delibera CONSOB del 14 maggio 1999 n. 11971, come successivamente modificato, viene fornita una descrizione delle principali previsioni del Patto Parasociale.
    </p>
<p align="justify">
<b>Società i cui strumenti finanziari sono oggetto del Patto Parasociale</b>
</p>
<p align="justify">
      MEP S.r.l., con sede in Milano, Corso Sempione 77, Codice Fiscale e P. IVA 08117310964, capitale sociale interamente sottoscritto e versato pari ad Euro 90.000,00;
    </p>
<p align="justify">
      Alba Private Equity S.p.A., con sede in Milano, Via Giacomo Mellerio 3, Codice Fiscale P.IVA 05510870966, capitale sociale interamente sottoscritto e versato pari a Euro 17.414.517,14.
    </p>
<p align="justify">
<b>Soggetti aderenti al Patto Parasociale e Azioni conferite nel Patto Parasociale</b>
</p>
<p align="justify">
<b><i>2.1 Soggetti aderenti al Patto Parasociale</i></b>
</p>
<p align="justify">
      1) Equilybra Capital Partners S.p.A., con sede legale in Milano, Via Arrigo Boito n. 8, codice fiscale e partita IVA n. 05920440962, iscritta al Registro delle Imprese di Milano, R.E.A. MI – 1880892;
    </p>
<p align="justify">
      2) L&amp;B Capital S.p.A., con sede legale in Milano, Via Turati n. 6, codice fiscale, partita IVA e numero di iscrizione nel Registro delle Imprese di Milano n. 07617180968, numero R.E.A. MI – 1971336;
    </p>
<p align="justify">
      3) RoofTop Venture S.r.l., con sede legale in Via Filippo Turati, 6, codice fiscale, partita IVA e numero d’iscrizione al Registro delle Imprese di Milano n. 11948881005, numero R.E.A. MI – 2040691, società il cui capitale risulta interamente detenuto da L&amp;B.
    </p>
<p align="justify">
      (Equilybra, L&amp;B e RTV sono, collettivamente, definite le "<b>Parti</b>" e ove indicate singolarmente la "<b>Parte</b>").
    </p>
<p align="justify">
<i><b>2.2 Azioni Conferite nel Patto Parasociale</b></i>
</p>
<p align="justify">
      Il Patto Parasociale ha ad oggetto una quota complessiva pari al 66,66% del capitale di MEP, di cui una quota pari al 33,33% detenuta da Equilybra e una quota pari al 33,33% detenuta da RTV (congiuntamente, le "<b>Quote MEP</b>").
    </p>
<p align="justify">
      Il Patto Parasociale ha inoltre ad oggetto complessive n. 2.453.851 azioni APE, pari al 24,23% del capitale sociale di APE ("<b>Azioni APE</b>"), corrispondenti al 100% delle azioni APE detenute direttamente e indirettamente dalle Parti, e in particolare:
    </p>
<div style="margin-left: 2em">
<p align="justify">
        - n. 1.418.851 azioni APE, pari al 14,01% del capitale sociale di APE e al 57,82% del totale delle azioni APE oggetto del Patto Parasociale, detenute da MEP;
      </p>
<p align="justify">
        - n. 505.000 azioni APE, pari al 4,99% del capitale sociale di APE e al 20,58% del totale delle azioni APE oggetto del Patto Parasociale, detenute da Equilybra;
      </p>
<p align="justify">
        - n. 530.000 azioni APE, pari al 5,23% del capitale sociale di APE e al 21,60% del totale delle azioni APE oggetto del Patto Parasociale, detenute da L&amp;B.
      </p>
</div>
<p align="justify">
      Nessuna delle Parti detiene il controllo, diretto o indiretto, su APE ai sensi dell’art. 2359 cod. civ. e dell’art. 93 del d.lgs. 58/98.
    </p>
<p align="justify">
<b>Principali previsioni del Patto Parasociale</b>
</p>
<p align="justify">
<b><i>3.1 Disposizioni relative alla corporate governance di APE <u></u></i></b>
</p>
<p align="justify">
<i>3.1.1 Consiglio di Amministrazione di APE</i>
</p>
<p align="justify">
      Le Parti si sono impegnate, nel contesto della prima assemblea convocata successivamente alla sottoscrizione del Patto Parasociale per deliberare sulla nomina del nuovo Consiglio di Amministrazione di APE e in ogni successiva assemblea che si terrà in pendenza del Patto Parasociale, a:
    </p>
<div style="margin-left: 2em">
<p align="justify">
        presentare, e far sì che MEP presenti, una lista congiunta di candidati per la nomina del Consiglio di Amministrazione di APE (la "<b>Lista Congiunta CdA</b>");
      </p>
<p align="justify">
        votare, e far sì che MEP voti, a favore della Lista Congiunta CdA al fine di costituire un Consiglio di Amministrazione composto da 9 amministratori.
      </p>
</div>
<p align="justify">
      Il Patto Parasociale prevede che la Lista Congiunta CdA presentata dalle Parti sarà composta come segue:
    </p>
<div style="margin-left: 2em">
<p align="justify">
        L&amp;B, per il tramite di RTV, avrà il diritto di designare 4 candidati della Lista Congiunta CdA, tra cui il candidato da proporre alla carica di Amministratore Delegato;
      </p>
<p align="justify">
        Equilybra avrà il diritto di designare 4 candidati della Lista Congiunta CdA, tra cui il candidato da proporre alla carica di Presidente;
      </p>
<p align="justify">
        un ulteriore candidato – nominato solo laddove non venga presentata una lista di minoranza – verrà designato congiuntamente dalle Parti.
      </p>
</div>
<p align="justify">
      Le Parti si sono inoltre impegnate a fare quanto in proprio potere affinché, nel caso in cui uno o più amministratori attualmente in carica di APE dovessero rassegnare le dimissioni o cessare altrimenti dalla carica prima della nomina del nuovo Consiglio di Amministrazione di APE, l’/gli amministratore/i venuto/i a mancare sia/siano sostituito/i mediante cooptazione da parte
      del Consiglio di Amministrazione di APE con uno o più amministratori designati da L&amp;B, di cui uno, ove possibile, con funzioni di Amministratore Delegato, il tutto in ogni caso nel rispetto del criterio di pariteticità fra L&amp;B ed Equilybra.
    </p>
<p align="justify">
<i>3.1.2 Collegio Sindacale di APE</i>
</p>
<p align="justify">
      Le Parti si sono impegnate, nel contesto della prima assemblea convocata successivamente alla sottoscrizione del Patto Parasociale per deliberare sulla nomina del nuovo Collegio Sindacale di APE e in ogni successiva assemblea che si terrà in pendenza del Patto Parasociale, a:
    </p>
<div style="margin-left: 2em">
<p align="justify">
        presentare, e a far sì che MEP presenti, una lista congiunta di candidati per la nomina del Collegio Sindacale di APE (la "<b>Lista Congiunta Collegio</b>");
      </p>
<p align="justify">
        votare, e far sì che MEP voti, a favore della Lista Congiunta Collegio.
      </p>
</div>
<p align="justify">
      Il Patto Parasociale prevede che la Lista Congiunta Collegio sarà composta come segue:
    </p>
<div style="margin-left: 2em">
<p align="justify">
        L&amp;B avrà il diritto di designare 2 candidati della Lista Congiunta Collegio, tra cui 1 candidato da proporre alla carica di sindaco effettivo e 1 candidato da proporre alla carica di sindaco supplente;
      </p>
<p align="justify">
        Equilybra avrà il diritto di designare 2 candidati della Lista Congiunta Collegio, tra cui 1 candidato da proporre alla carica di sindaco effettivo e 1 candidato da proporre alla carica di sindaco supplente;
      </p>
<p align="justify">
        un terzo candidato alla carica di sindaco effettivo, che ricoprirà le funzioni di Presidente del Collegio Sindacale laddove non sia presentata una lista di minoranza, sarà designato congiuntamente dalle Parti.
      </p>
</div>
<p align="justify">
<i>3.1.3 Ulteriori organi di APE</i>
</p>
<p align="justify">
      Le Parti si sono impegnate a fare quanto in proprio potere affinché nella designazione dei candidati da proporre per gli ulteriori organi APE venga mantenuto il criterio di pariteticità fra Equilybra e L&amp;B previsto per la composizione del Consiglio di Amministrazione ed il Collegio Sindacale di APE, di cui ai precedenti paragrafi 3.1.1 e 3.1.2.
    </p>
<p align="justify">
<i><b>3.2 Disposizioni relative alla corporate governance di MEP</b></i>
</p>
<p align="justify">
<i>3.2.1 Consiglio di Amministrazione di MEP</i>
</p>
<p align="justify">
      Le Parti si sono impegnate a far sì che MEP rimanga amministrata, per tutta la durata del Patto Parasociale, da un Amministratore Unico indicato (i) per il primo semestre da Equilybra e (ii) per il semestre successivo da L&amp;B, e così via via di semestre in semestre.
    </p>
<p align="justify">
      Le Parti si sono inoltre impegnate a fare in modo che l’amministratore unico di MEP di rispettiva indicazione non esprima alcun voto in seno all’organo assembleare di APE, ovvero compia atti di gestione (che non siano atti di mera gestione ordinaria), al di fuori dei limiti statutari e senza una preventiva decisione dell’assemblea dei soci di MEP, da assumersi nel rispetto
      delle regole di cui al Patto Parasociale.
    </p>
<p align="justify">
<i><b>3.3 Disposizioni relative all’esercizio del diritto di voto</b></i>
</p>
<p align="justify">
<i>3.3.1 Sindacato di voto MEP</i>
</p>
<p align="justify">
      Il Patto Parasociale prevede l’impegno delle Parti a consultarsi almeno un giorno prima di ciascuna assemblea dei soci di MEP (ad eccezione dell’assemblea per l’approvazione del bilancio di esercizio e per la nomina dell’organo amministrativo), al fine di assumere una decisione circa la determinazione del voto da esprimere nella relativa assemblea.
    </p>
<p align="justify">
      Al riguardo, le Parti si sono impegnate ad esprimere (i) voto favorevole nelle predette assemblee, nel caso in cui abbiano raggiunto un preventivo accordo in tal senso; ovvero (ii) voto contrario nelle predette assemblee, in caso di mancato accordo sul partito di delibera da assumere.
    </p>
<p align="justify">
<i>3.3.2 Sindacato di voto APE</i>
</p>
<p align="justify">
      Il Patto Parasociale prevede l’impegno delle Parti a consultarsi almeno un giorno prima di ciascuna assemblea straordinaria dei soci di APE e/o di ciascuna assemblea ordinaria dei soci di APE che presenti all’ordine del giorno proposte di distribuzione di dividendi al fine di assumere una decisione, che sarà vincolante anche per MEP, circa la determinazione del voto da
      esprimere nella relativa assemblea.
    </p>
<p align="justify">
      Al riguardo, le Parti si sono impegnate ad esprimere e far sì che MEP esprima, con tutte le Azioni APE detenute da ciascuna Parte e da MEP (i) voto favorevole nelle predette assemblee, nel caso in cui abbiano raggiunto un preventivo accordo in tal senso; ovvero (ii) voto contrario nelle predette assemblee, in caso di mancato accordo sul partito di delibera da assumere.
    </p>
<p align="justify">
<i><b>3.4 Disposizioni relative la circolazione della Azioni APE e Quote MEP</b></i>
</p>
<p align="justify">
<i>3.4.1 Lock up</i>
</p>
<p align="justify">
      Le parti si sono impegnate irrevocabilmente e reciprocamente, anche per MEP, per un periodo di 18 mesi decorrenti dalla data di sottoscrizione del Patto Parasociale (il "<b>Periodo di Lock-up</b>") a non:
    </p>
<div style="margin-left: 2em">
<p align="justify">
        (a) trasferire le proprie Azioni APE e/o costituire volontariamente gravami su dette Azioni APE, fermo restando che la costituzione di diritti reali di pegno sulle Azioni APE, il prestito titoli avente ad oggetto Azioni APE nonché derivati che non comportino consegna fisica delle sottostanti Azioni APE saranno consentite, a condizione che, ai sensi delle relative previsioni
        contrattuali, la parte di cui all’operazione consentita conservi i relativi diritti di voto, tanto in sede di assemblea ordinaria quanto straordinaria (le "<b>Operazioni Consentite APE</b>"); o
      </p>
<p align="justify">
        (b) trasferire le Quote MEP e/o a costituire gravami sulle stesse.
      </p>
</div>
<p align="justify">
      L&amp;B si è inoltre impegnata per tutto il Periodo di Lock-up a non trasferire a terzi, in tutto in parte, le quote detenute in RTV, fatta eccezione per eventuali trasferimenti in favore di società interamente partecipate dalla stessa L&amp;B.
    </p>
<p align="justify">
      Il Patto Parasociale prevede inoltre che qualora L&amp;B, decorso il Periodo di Lock-up, intenda trasferire le quote detenute in RTV, in tutto e/o in parte, la stessa sarà tenuta a offrire preventivamente dette quote in prelazione, a parità di condizioni, ad Equilybra. Laddove il diritto di prelazione non venga esercitato da Equilybra, L&amp;B sarà libera di procedere al
      trasferimento al terzo acquirente.
    </p>
<p align="justify">
<i>3.4.2 Diritto di Prelazione APE</i>
</p>
<p align="justify">
      Il Patto Parasociale prevede che qualora L&amp;B e/o Equilybra, decorso il Periodo di Lock-up, intendano trasferire, ovvero costituire volontariamente gravami, su tutte o parte delle proprie Azioni APE – fatta espressa eccezione per le Operazioni Consentite APE - le stesse saranno tenute a offrire preventivamente dette Azioni APE in prelazione all’altra Parte, la quale avrà
      il diritto di acquistare tutte (e non meno di tutte) le Azioni APE. Laddove il diritto di prelazione non venga esercitato, la Parte che intende trasferire le Azioni APE sarà libera di procedere al trasferimento, a condizione che il cessionario aderisca al Patto Parasociale assumendo, secondo le modalità di dettaglio che saranno discusse in buona fede fra le Parti, i medesimi
      diritti ed obblighi del cedente.
    </p>
<p align="justify">
<i>3.4.3 Tag Along APE</i>
</p>
<p align="justify">
      Il Patto Parasociale prevede che qualora L&amp;B e/o Equilybra, decorso il Periodo di Lock-up, intendano trasferire, in tutto e/o in parte, a terzi le rispettive azioni in APE (la "<b>Parte Venditrice</b>") - fermo il diritto di prelazione di cui al precedente paragrafo 3.4.2 e fatta espressa eccezione per le Operazioni Consentite APE - l’altra Parte avrà il diritto di
      chiedere che nel predetto trasferimento sia inclusa una percentuale delle proprie Azioni APE pari alla percentuale delle Azioni APE che la Parte Venditrice ha indicato di voler trasferire (le "<b>Azioni Corrispondenti</b>") e la Parte Venditrice avrà l’obbligo di far sì che il terzo acquirente acquisti simultaneamente anche le Azioni Corrispondenti, alle stesse
      condizioni ed al medesimo prezzo riservato alla Parte Venditrice.
    </p>
<p align="justify">
      Resta inteso che, nel caso in cui il terzo cessionario non accetti di acquistare anche le Azioni Corrispondenti, la Parte Venditrice non potrà procedere al trasferimento delle proprie Azioni APE al terzo cessionario.
    </p>
<p align="justify">
<i>3.4.4 Tag Along MEP</i>
</p>
<p align="justify">
      Il Patto Parasociale prevede che qualora, decorso il Periodo di Lock-up, una delle Parti intenda trasferire, in tutto e/o in parte, a terzi le proprie Quote MEP (il "<b>Socio Venditore</b>"), fermo il diritto di prelazione di cui allo Statuto MEP, l’altro socio MEP avrà il diritto di chiedere di includere nel trasferimento una quota MEP proporzionale alla quota MEP
      messa in vendita dal Socio Venditore (le "<b>Quote Corrispondenti</b>") e il Socio Venditore, avrà l’obbligo di far sì che il terzo acquirente acquisti simultaneamente anche le Quote Corrispondenti, alle stesse condizioni ed al medesimo prezzo riservato al Socio Venditore.
    </p>
<p align="justify">
      Resta inteso che, nel caso in cui il terzo cessionario non accetti di acquistare anche le Quote Corrispondenti, la Parte Venditrice non potrà procedere al trasferimento delle proprie Quote MEP al terzo cessionario.
    </p>
<p align="justify">
<i>3.4.5 Ulteriori previsioni sull’acquisto di azioni APE</i>
</p>
<p align="justify">
      Le Parti si sono reciprocamente obbligate a concordare previamente eventuali acquisti, diretti e/o indiretti, di nuove azioni APE e/o di ulteriori partecipazioni al capitale sociale di MEP così come la sottoscrizione di contratti e/o accordi aventi ad oggetto direttamente e/o indirettamente ulteriori azioni APE ovvero le Azioni APE e/o le Quote MEP.
    </p>
<p align="justify">
      In ogni caso, le Parti si sono espressamente impegnate a non acquistare, direttamente e/o indirettamente, azioni APE che comportino il superamento in via solidale della soglia prevista per l’offerta pubblica di acquisto obbligatoria ai sensi degli articoli 105 e ss. del TUF.
    </p>
<p align="justify">
<i><b>3.5 Riorganizzazione APE</b></i>
</p>
<p align="justify">
      Le Parti si sono impegnate, nei 60 giorni successivi alla sottoscrizione del Patto Parasociale: (i) ad avviare un’attività di studio tesa all’elaborazione di un progetto di ottimizzazione e riorganizzazione societaria di APE, (ii) a condividerne le relative linee guida e (iii) a proporle congiuntamente all’organo amministrativo di APE.
    </p>
<p align="justify">
<i><b>3.6 Altri impegni</b></i>
</p>
<p align="justify">
      Le Parti si sono impegnate a non concludere, salvo diverso accordo, altri patti relativi a MEP e/o APE, o comunque altri accordi di qualsiasi tipo o natura che, per il loro contenuto, possano concretizzarsi in una deroga o in una modifica ad una qualsiasi delle disposizioni previste dal Patto Parasociale, con eventuali futuri soci diversi dalle stesse Parti e da MEP.
    </p>
<p align="justify">
<i><b>3.7 Durata del Patto Parasociale e procedura di vendita in caso di mancato rinnovo</b></i>
</p>
<p align="justify">
      Il Patto Parasociale avrà durata di 36 mesi dalla data di sottoscrizione e si intenderà tacitamente rinnovato per ulteriori 36 mesi, salvo disdetta da inviarsi almeno 8 mesi prima della scadenza.
    </p>
<p align="justify">
      Nel caso in cui una delle Parti dovesse effettuare una comunicazione di disdetta entro il termine di 8 mesi prima della scadenza del Patto Parasociale, troverà applicazione la seguente procedura:
    </p>
<div style="margin-left: 2em">
<p align="justify">
        L&amp;B ed Equilybra dovranno individuare di comune accordo una primaria banca d’affari (l’"<b>Advisor</b>"), selezionata fra una rosa di nominativi predefiniti, a cui conferire l’incarico di determinare il valore di mercato del 100% del capitale sociale di APE, calcolando un valore per azione comunque non inferiore alla media aritmetica ponderata del prezzo di
        mercato dei precedenti 3 mesi (il "<b>Valore Minimo</b>"); qualora L&amp;B ed Equilybra non dovessero trovare entro 10 giorni l’accordo sul nominativo dell’Advisor, le medesime L&amp;B ed Equilybra, ovvero la Parte più diligente, dovrà/anno chiedere al Presidente del Tribunale di Milano di nominare l’Advisor, da selezionare all’interno della
        rosa di candidati predefinita.
      </p>
<p align="justify">
        L’Advisor avrà 30 giorni di tempo per determinare il Valore Minimo; L&amp;B ed Equilybra dovranno dichiarare, entro i successivi 20 giorni la propria eventuale disponibilità ad acquistare (per sé o per persona giuridica da nominare) le Azioni APE dell’altra Parte e di MEP ad un prezzo per Azione APE che implichi un valore pari a tale Valore Minimo; qualora una o
        entrambe fra L&amp;B ed Equilybra si dichiarassero disponibili a procedere all’acquisto, si instaurerà un meccanismo di rilanci competitivi fino alla individuazione della Parte che avrà il diritto ad acquistare le Azioni APE detenute dalle altre Parti e da MEP (libere da ogni gravame).
      </p>
<p align="justify">
        Nel caso invece in cui sia L&amp;B sia Equilybra dichiarino di essere disponibili a vendere a terzi le rispettive Azioni APE (detenute direttamente e/o per il tramite di MEP) ad un valore non inferiore al Valore Minimo, l’Advisor si attiverà per individuare un investitore disponibile ad acquistare tutte le Azioni APE, libere da ogni gravame, ad un prezzo per azione di APE che
        implichi un valore non inferiore al Valore Minimo.
      </p>
<p align="justify">
        Qualora l’Advisor non riesca ad individuare un terzo acquirente entro 90 giorni (eventualmente prorogabili di ulteriori 30 giorni, in caso di trattative in essere con potenziali acquirenti) - ovvero le Parti e MEP non abbiano ancora trasferito le Azioni APE ad un terzo acquirente - troverà applicazione la seguente ulteriore procedura:
      </p>
<div style="margin-left: 2em">
<p align="justify">
          ciascuna fra L&amp;B ed Equilybra dovrà inviare, entro i 10 giorni lavorativi successivi, ad un Notaio individuato di comune accordo ovvero, in caso di disaccordo, dal Presidente del Consiglio Notarile di Milano (il "<b>Notaio</b>"), una comunicazione nella quale dovrà indicare la proposta irrevocabile di acquisto (per sé o per persona da nominare) di tutte le
          azioni in APE detenute dall’altra Parte e da MEP, oltre al corrispettivo per ogni Azione APE offerto (l’"<b>Offerta</b>");
        </p>
<p align="justify">
          il Notaio tempestivamente e, comunque, non oltre 10 giorni lavorativi successivi, convocherà L&amp;B ed Equilybra presso i suoi uffici e procederà all’apertura delle Offerte;
        </p>
<p align="justify">
          la Parte tra L&amp;B ed Equilybra che avrà formulato l’Offerta più elevata risulterà la parte acquirente (la "<b>Parte Acquirente</b>") ed avrà il diritto (nonché l’obbligo) di acquistare, tutte le Azioni APE detenute direttamente dell’altra Parte nonché da MEP, mentre la Parte che avrà formulato l’Offerta più
          bassa avrà il diritto (nonché l’obbligo) di vendere alla Parte Acquirente le proprie Azioni APE detenute direttamente, nonché le azioni APE detenute da MEP, al prezzo formulato dalla Parte Acquirente; L&amp;B ed Equilybra si sono impegnate al riguardo a far sì che MEP venda alla Parte Acquirente le proprie Azioni APE al prezzo formulato da quest’ultima;
        </p>
<p align="justify">
          nel caso in cui L&amp;B ed Equilybra dovessero indicare il medesimo prezzo per Azione APE, la procedura verrà ripetuta fino al giorno in cui risulterà che una Parte abbia offerto un prezzo maggiore dell’altra;
        </p>
<p align="justify">
          qualora una fra L&amp;B ed Equilybra non abbia effettuato l’Offerta e non provveda in tal senso entro 7 giorni lavorativi dalla scadenza del termine di cui alla lettera b), l’altra Parte ("<b>Parte Diligente</b>") avrà il diritto di chiedere e di ottenere che la parte inottemperante venda le proprie Azioni APE detenute direttamente, nonché faccia quanto
          in proprio potere affinché MEP venda le Azioni APE dalla stessa detenute, al prezzo indicato nell’Offerta della Parte Diligente;
        </p>
<p align="justify">
          entro 30 giorni lavorativi successivi all’individuazione della Parte Acquirente ai sensi della precedente lettera c), L&amp;B ed Equilybra daranno esecuzione, e faranno sì che MEP dia esecuzione, al trasferimento delle Azioni APE in favore della Parte Acquirente;
        </p>
<p align="justify">
          qualora entro 10 giorni lavorativi dalla scadenza del termine per l’invio delle Offerte di cui alla precedente lettera a), nessuna delle Parti abbia proceduto ad effettuare l’Offerta, L&amp;B ed Equilybra dovranno incaricare l’Advisor per individuare un investitore disponibile ad acquistare tutte le Azioni APE, libere da ogni gravame senza alcun limite minimo di
          prezzo.
        </p>
</div>
</div>
<p align="justify">
<b>Deposito</b>
</p>
<p align="justify">
      Il testo del Patto Parasociale è stato depositato presso l’ufficio del Registro delle Imprese di Milano in data 20 febbraio 2015 (prot. n. N. PRA/42213/2015/CMIAUTO).
    </p>
<p align="justify">
<b>Tipologia del Patto Parasociale</b>
</p>
<p align="justify">
      Il Patto Parasociale può essere ricondotto alle tipologie indicate all’art. 122 TUF e, segnatamente, a quelle di cui al primo e al quinto comma, lettere a), b) e c) della citata norma.
    </p>
<p align="justify">
<b>Organi del Patto Parasociale</b>
</p>
<p align="justify">
      Il Patto Parasociale non prevede l’istituzione di organi per il suo funzionamento.
    </p>
<p>
<b>Penali in caso di inadempimento degli obblighi</b>
</p>
<p>
      Nessuna penale è prevista per il mancato adempimento di obblighi derivanti dal Patto Parasociale.
    </p>
<p align="justify">
      21 febbraio 2015
    </p>
<p align="justify">
<b>[CO.4.15.1]