<html>
<head>
<title>
      DEA CAPITAL SPA - Estratto dei patti parasociali
    </title>
<meta content="stp" name="subjectList"/>
<meta content="688259" name="linkid"/>
<meta content="DEA CAPITAL SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="DEA CAPITAL SPA" name="societa"/>
<meta content="stpatti" name="ss_table"/>
<meta content="2016-06-29" name="date"/>
<meta content="stpatti" name="tipo"/>
<meta content="N;prudenzi;1467801554149" name="synchro"/>
<meta content="196374" name="codconsob"/>
</head>
<body>
<p align="center">
       <a id="DEA CAPITAL SPA" name="DEA CAPITAL SPA"><strong>DEA CAPITAL S.P.A</strong></a><strong>.</strong>
</p>
<p>
<u>Premessa</u>
</p>
<p>
      (I)        In data 12 dicembre 2008, in esecuzione del contratto di compravendita di partecipazioni e patto parasociale (il “<strong>Contratto di Compravendita</strong>”) stipulato in data 25 luglio 2008 tra DeA Capital S.p.A. (“<strong>DeA Capital</strong>” o anche l’“<strong>Emittente</strong>”) e il dott.
      Daniele Buaron (“<strong>DB</strong>”): (i) DB ha ceduto a DeA Capital n. 420.000 azioni, costituenti il 70% del capitale della società FARE Holding S.p.A. (la “<strong>Partecipazione FARE</strong> <strong>Holding</strong>”); (ii) <a id="OLE_LINK3" name="OLE_LINK3">a titolo di pagamento di una parte del prezzo di acquisto della Partecipazione FARE Holding</a>,
      è stata trasferita da DeA Capital a DB la titolarità di n. 5.752.695 azioni DeA Capital (la “<strong>Partecipazione DB</strong>”), pari all’1,876% del capitale sociale; in pari data, in attuazione di quanto previsto dal Contratto di Compravendita, De Agostini S.p.A. e DeA Capital, da una parte, e DB, dall’altra parte, hanno sottoscritto un patto
      parasociale, pubblicato per estratto sul quotidiano “La Stampa” del 17 dicembre 2008, volto a disciplinare – tra l’altro – il divieto di trasferimento della Partecipazione DB (il “<strong>Primo Lock Up</strong>”);
    </p>
<p>
      (II)       in data 1° febbraio 2010, in attuazione di quanto previsto dal Contratto di Compravendita, è stata trasferita da DeA Capital a DB la titolarità di n. <a id="OLE_LINK1" name="OLE_LINK1">184.162</a> azioni DeA Capital (la “<strong>Partecipazione Addizionale</strong>”) quale componente del prezzo di acquisto condizionato della
      Partecipazione FARE Holding, ai sensi del Contratto di Compravendita; in pari data DeA Capital e DB hanno stipulato un contratto di <em>lock-up</em> avente ad oggetto la Partecipazione Addizionale (il “<strong>Secondo Lock Up</strong>”).
    </p>
<p>
      (III)     in data 15 ottobre 2010 DB ha ceduto a DEB Holding S.r.l. (“DEB Holding”), società da lui interamente controllata, n. 184.162 azioni ordinarie DeA Capital pari al 0,060% del capitale sociale.
    </p>
<p>
<strong>A. Società i cui strumenti finanziari sono oggetto del patto parasociale.</strong>
</p>
<p>
      Il Secondo Lock Up ha ad oggetto le azioni di <u>DeA Capital S.p.A.</u>, società con sede legale in Milano, via Borgonuovo, n. 24, capitale sociale sottoscritto e versato per € 306.612.100, rappresentato da n. 306.612.100 azioni ordinarie del valore nominale di Euro 1,00 ciascuna, iscritta presso il Registro delle Imprese di Milano, al n. 07918170015. Alla data del 31 gennaio
      2010 l’Emittente possiede n. 17.601.059 azioni proprie, pari al 5,740% del capitale sociale.
    </p>
<p>
<strong>B. Numero delle azioni oggetto del patto parasociale.</strong>
</p>
<p>
      Il Secondo Lock Up ha ad oggetto n. 184.162 azioni di DeA Capital, pari all’0,060% del capitale sociale ed al 100% delle azioni oggetto di trasferimento in data 1° febbraio 2010.
    </p>
<p>
<strong>C. Soggetti aderenti al patto parasociale.</strong>
</p>
<p>
<u>DeA Capital S.p.A.</u>, società con sede in Milano, via Borgonuovo 24, sottoscritto e versato per € 306.612.100, rappresentato da n. 306.612.100 azioni ordinarie del valore nominale di Euro 1,00 ciascuna, iscritta presso il Registro delle Imprese di Milano al n. 07918170015.
    </p>
<p>
<u>DEB Holding S.r.l.,</u> società interamente controllata da DB, con sede in Milano, Via Stendhal Enrico 65, capitale sociale sottoscritto e versato € 100.000,00, iscritta presso il Registro delle Imprese di Milano al n. 06336130965,  titolare di complessive n. 5.936.857 azioni ordinarie di DeA Capital, pari al 1,936% del capitale sociale, di cui (i) n. 5.752.695 azioni,
      pari al 1,876% del capitale sociale,  oggetto del Primo Lock Up e (ii) n. 184.162 azioni, pari al 0,060% del capitale, costituenti la Partecipazione Addizionale e oggetto del Secondo Lock Up.<br/>
       Il Dott. Daniel Buaron, nato a Tripoli (Libia), il 28 gennaio 1950, residente in Milano, C.F. BRNDNL50A28Z326Z, in quanto soggetto solidamente obbligato per l’adempimento di ogni obbligo previsto dal Primo e Secondo Lock Up.
    </p>
<p>
<strong>D. Contenuto e durata del patto parasociale.</strong>
</p>
<p>
      d1.      <em>Contenuto del Secondo Lock Up</em><br/>
       Ai sensi del Secondo Lock Up, DB si è impegnato a non porre in essere alcun trasferimento, anche parziale, della Partecipazione Addizionale per tutto il periodo indicato <em>infra</em> al punto d2. (intendendosi, per trasferimento, qualsivoglia negozio di alienazione per atto tra vivi, nella più ampia accezione del termine).<br/>
       Il Secondo Lock Up è soggetto all’obbligo di pubblicità di cui all’art. 122 del D.Lgs. 58/1998, rientrando nelle fattispecie ivi previste alla lettera (b) del comma 5.
    </p>
<p>
      d2.      <em>Durata del Secondo Lock Up</em>
</p>
<p>
      Il Secondo Lock Up è efficace fino alla prima, in ordine cronologico, delle seguenti date:
    </p>
<ul>
<li>
        la data corrispondente al 3° anniversario della data della sua stipulazione;
      </li>
<li>
        la data di acquisto, da parte di DeA Capital, della partecipazione pari al 30% del capitale sociale di FARE Holding S.p.A (la “<strong>Partecipazione Residua</strong>”), in seguito all’esercizio in via anticipata dell’opzione di acquisto concessa a DeA Capital da DB in base al Contratto di Compravendita;la data di trasferimento da parte di DeA Capital di una
        partecipazione superiore al 51% del capitale sociale di FARE Holding S.p.A. ad un terzo acquirente;
      </li>
<li>
        la data in cui abbia luogo la revoca di DB da una o più delle Cariche Convenute di cui al Contratto di Compravendita (vale a dire le cariche di amministratore delegato delle società sottoposte al controllo di FARE Holding S.p.A.; di seguito, il “<strong>Gruppo FARE</strong>”) in assenza di una Giusta Caus<u>a</u> di Revoca Qualificata (che ricorre allorché vi
        sia una violazione con dolo o colpa grave, da parte di DB, dei propri doveri in relazione alle Cariche Convenute, che determini, o che possa determinare, danni in capo al Gruppo FARE, ai fondi comuni di investimento gestiti dal Gruppo FARE o a DeA Capital).
      </li>
</ul>
<p>
<strong>E. Ufficio del registro delle imprese presso cui il patto parasociale è depositato.</strong>
</p>
<p>
      Il Secondo Lock Up verrà depositato presso il registro delle imprese di Milano, nei termini di cui all’art. 122, comma 1, lettera (c) del D.Lgs. 58/1998.
    </p>
<p align="left">
      Il presente estratto costituisce una sintesi del Secondo Lock Up ai soli fini della pubblicazione di legge. Ad ogni effetto ha valore esclusivamente il testo integrale depositato e comunicato ai sensi di legge.
    </p>
<p>
      19 ottobre 2010
    </p>
<p>
<strong>[DI.2.10.2]