<html>
<head>
<title>
      SAVE SPA - Estratto dei patti parasociali
    </title>
<meta content="stp" name="subjectList"/>
<meta content="347072" name="linkid"/>
<meta content="SAVE SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="SAVE" name="SOCIETA"/>
<meta content="stpatti" name="ss_table"/>
<meta content="2017-08-11" name="date"/>
<meta content="patto" name="tipo"/>
<meta content="N;paladini;1503070546339" name="synchro"/>
<meta content="99512" name="codconsob"/>
</head>
<body>
<p>
<strong>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</strong>
</p>
<p align="center">
<strong>AEROPORTO DI VENEZIA MARCO POLO SPA - SAVE</strong>
</p>
<p>
<b>1. Parti</b>
</p>
<p align="left">
      Veneto Sviluppo S.p.A. (“<b>Veneto Sviluppo</b>”)<br/>
      Nordest Avio S.p.A. (“<b>Nea</b>”)<br/>
      Urvait Service S.r.l. (“<b>Urvait</b>”)<br/>
      Finanziaria Internazionale Holding S.p.A. (“<b>Finint</b>”)<br/>
      Assicurazioni Generali S.p.A. (“<b>Generali</b>”)<br/>
      (Veneto Sviluppo, Urvait, Nea, Finint e Generali, collettivamente, le “<b>Parti</b>”)
    </p>
<p align="left">
<b>2. Data di sottoscrizione ed eventuali modifiche</b>
</p>
<p align="left">
      Il Patto Parasociale Marco Polo Holding S.r.l. (il “<b>Patto Parasociale</b>”) è stato sottoscritto in data 6 aprile 2006.
    </p>
<p align="left">
<b>3. Oggetto</b>
</p>
<p align="left">
      Patto parasociale avente ad oggetto la disciplina dei rapporti tra le Parti in qualità di soci (o futuri soci) di Marco Polo Holding S.r.l. (la “<b>Società</b>”), nonché la <i>governance</i> della medesima Società e della società Aeroporto di Venezia Marco Polo S.p.A. – SAVE (“<b>SAVE</b>”).
    </p>
<p align="left">
      Le parti danno inoltre atto che Finint e Generali intendono stipulare un patto di sindacato avente ad oggetto l’esercizio del diritto di voto in Agorà Investimenti S.p.A. (il “<b>Patto Fingen</b>”).
    </p>
<p align="left">
<b>4. Durata</b>
</p>
<p align="left">
      Il Patto Parasociale si estingue al compimento del 3° anno decorrente dalla data di quotazione di SAVE ossia dal 25 maggio 2005.
    </p>
<p align="left">
      Impegno delle parti ad incontrarsi prima della scadenza del patto parasociale al fine di valutare l’opportunità di stipulare un nuovo accordo parasociale.
    </p>
<p align="left">
<b>Accordi relativi all’organizzazione di Marco Polo Holding S.r.l.</b>
</p>
<p align="left">
<b>5. Accordi relativi all’organizzazione della Società</b>
</p>
<p align="left">
<i>ORGANO AMMINISTRATIVO</i>
</p>
<p align="left">
      Amministrazione affidata ad un consiglio di amministrazione composto da 7 membri di cui:
    </p>
<p align="left">
      - 3 designati da Nea;
    </p>
<p align="left">
      - 2 designati da Veneto Sviluppo;
    </p>
<p align="left">
      - 2 designati da Urvait.
    </p>
<p align="left">
      Presidente del consiglio di amministrazione uno dei consiglieri designati da Nea e Urvait; vice-presidente uno dei consiglieri designati da Veneto Sviluppo.
    </p>
<p align="left">
      Le delibere aventi ad oggetto le seguenti materie di esclusiva competenza del consiglio devono essere adottate con la presenza e il voto favorevole di almeno 6 consiglieri:
    </p>
<p align="left">
      - decisione in merito all’indirizzo di voto da comunicare ai membri del consiglio di amministrazione di SAVE in relazione a proposte da presentare all’assemblea straordinaria di SAVE (sono espressamente escluse le delibere relativa alla quotazione in Borsa di SAVE);
    </p>
<p align="left">
      - decisioni in merito all’indirizzo di voto da esprimere in ogni assemblea straordinaria di SAVE da parte del soggetto delegato ad intervenire in assemblea;
    </p>
<p align="left">
      - ricorso a fonti esterne di finanziamento e definizione di relativi termini e condizioni;
    </p>
<p align="left">
      - qualunque operazione non afferente alla gestione della partecipazione in SAVE detenuta dalla Società.
    </p>
<p align="left">
<i>COLLEGIO SINDACALE</i>
</p>
<p align="left">
      Il Presidente del collegio sindacale (più un sindaco supplente) è designato da Veneto Sviluppo, mentre gli altri due sindaci effettivi sono designati da Nea (più un sindaco supplente) e Urvait, rispettivamente.
    </p>
<p align="left">
<i>QUORUM ASSEMBLEARI E MATERIE RISERVATE ALL’ASSEMBLEA</i>
</p>
<p align="left">
      Il quorum costitutivo e deliberativo dell’assemblea dei soci è pari al 75% del capitale sociale, ad eccezione delle delibere di approvazione del bilancio d’esercizio e di nomina degli amministratori (per le quali è sufficiente la maggioranza del cap. soc.).
    </p>
<p align="left">
      E’ espressamente riservata alla competenza dell’assemblea dei soci ogni decisione circa il trasferimento di tutte o parte delle azioni SAVE detenute dalla Società.
    </p>
<p align="left">
      Restano invece di competenza del consiglio di amministrazione le decisioni da adottarsi successivamente alla quotazione in borsa di SAVE in relazione all’acquisto o alla alienazione, anche in più soluzioni, di azioni SAVE:
    </p>
<ul>
<li>
<p align="left">
          complessivamente non superiori al 2% del capitale sociale di SAVE per finalità legate alla gestione dell’andamento del titolo sul mercato; ovvero
        </p>
</li>
<li>
<p align="left">
          in relazione alle modalità di realizzazione della scissione di cui ai successivi punti 16 e 17.
        </p>
</li>
</ul>
<p align="left">
      I soci si impegnano ad esprimere il proprio voto in assemblea a favore della distribuzione di dividendi nella misura massima consentita dalla legge.
    </p>
<p align="left">
<b>6. Accordi relativi all’organizzazione della Società in caso di scioglimento di Agorà e Nea</b>
</p>
<p align="left">
      Nel caso in cui Finint e Generali decidano di dare impulso allo scioglimento (inteso come cancellazione della società dal registro delle imprese) di Agorà Investimenti S.p.A. (“<b>Agorà</b>”) e Nea.
    </p>
<p align="left">
      Il Patto Parasociale prevede intervalli di valori all’interno dei quali dovranno essere ricomprese le percentuali di partecipazione al capitale della Società da parte di Veneto Sviluppo, Urvait, Finint e Generali.
    </p>
<p align="left">
<i>COMPOSIZIONE DEL CONSIGLIO DI AMMINISTRAZIONE</i>
</p>
<p align="left">
      In caso di scioglimento di Agorà e Nea, è previsto l’impegno di Finint, Generali ed Urvait a far sì che i consiglieri designati da Nea rassegnino le proprie dimissioni.
    </p>
<p align="left">
      A seguito delle dimissioni, Veneto Sviluppo, Finint, Generali ed Urvait si impegnano a far sì che vengano cooptati dal consiglio di amministrazione della Società 1 consigliere designato da Finint, e 2 da Generali.
    </p>
<p align="left">
      Ad esito di tali eventi, il consiglio di Amministrazione della Società sarà composto da 7 consiglieri di cui:
    </p>
<p align="left">
      - 2 designati da Veneto Sviluppo;
    </p>
<p align="left">
      - 2 designati da Generali;
    </p>
<p align="left">
      - 1 designato da Finint;
    </p>
<p align="left">
      - 2 designati da Urvait.
    </p>
<p align="left">
<i>COLLEGIO SINDACALE</i>
</p>
<p align="left">
      Il Presidente del collegio sindacale è designato da Veneto Sviluppo, mentre gli altri due sindaci effettivi sono designati da Generali e Urvait, rispettivamente.
    </p>
<p align="left">
      Per il resto, si applicano, <i>mutatis mutandis</i>, le stesse regole previste <i>sub</i> punto 5 che precede.
    </p>
<p align="left">
<b>7. Altri impegni</b>
</p>
<p align="left">
      Nel caso in cui Veneto Sviluppo (i) non abbia esercitato l’Opzione di Vendita di cui al successivo punto 13, e (ii) le Parti non abbiano raggiunto un accordo circa il rinnovo del Patto Parasociale, Veneto Sviluppo, Nea e Urvait (ivi incluse Generali e Finint, se del caso) si impegnano a far sì che tutti i consiglieri di amministrazione da esse designati rassegnino le proprie
      dimissioni entro la data di scadenza del Patto Parasociale.
    </p>
<p align="center">
<b>Accordi relativi all’organizzazione di SAVE</b>
</p>
<p align="left">
<b>8. Accordi relativi all’organizzazione di SAVE</b>
</p>
<p align="left">
<i>COMPOSIZIONE DEL CONSIGLIO DI AMMINISTRAZIONE</i>
</p>
<p align="left">
      Veneto Sviluppo, Nea e Urvait convengono che, anche a seguito della quotazione di SAVE, il consiglio di amministrazione di SAVE resti composto fino a scadenza della carica (e salvo eventuali dimissioni, decadenze o revoche) dai seguenti 11 membri:
    </p>
<p align="left">
      (1) Enrico Marchi - Presidente, espressione di Urvait;
    </p>
<p align="left">
      (2) Amerigo Borrini, espressione di Nea;
    </p>
<p align="left">
      (3) Luca Bonaiti - Indipendente;
    </p>
<p align="left">
      (4) Giorgio Calzavara, espressione di APV Holding;
    </p>
<p align="left">
      (5) Laura Fincato, espressione del Comune di Venezia;
    </p>
<p align="left">
      (6) Maurizio Olivetti, espressione di Veneto Sviluppo;
    </p>
<p align="left">
      (7) Oliviero Edoardo Pessi, espressione del Ministero delle infrastrutture e dei Trasporti;
    </p>
<p align="left">
      (8) Amalia Sartori, espressione di Veneto Sviluppo;
    </p>
<p align="left">
      (9) Roberto Sacchi, espressione di Nea;
    </p>
<p align="left">
      (10) Loris Tosi, espressione del Comune di Venezia;
    </p>
<p align="left">
      (11) Luca Zaia, Indipendente.
    </p>
<p align="left">
      Veneto Sviluppo, Nea e Urvait si danno inoltre atto che l’assemblea di SAVE potrà elevare a 13 il numero degli amministratori attraverso la nomina di 2 consiglieri designati dalla Provincia di Venezia.
    </p>
<p align="left">
      Veneto Sviluppo, Nea e Urvait convengono inoltre che per tutta la durata del Patto Parasociale:
    </p>
<ul>
<li>
<p align="left">
          in ogni caso, la Società eserciti il proprio voto nell’assemblea di SAVE affinché la composizione del consiglio di amministrazione di SAVE sia tale che almeno 2 consiglieri siano designati da Veneto Sviluppo, 3 da Nea e 2 da Urvait;
        </p>
</li>
<li>
<p align="left">
          la Società valuti l’opportunità di esercitare il proprio voto nell’assemblea di SAVE affinché vengano eletti nel consiglio di amministrazione di SAVE almeno 1 consigliere designato dal Comune di Venezia ed 1 designato dalla Provincia di Venezia, anche qualora questi abbiano cessato di essere soci di SAVE;
        </p>
</li>
</ul>
<p align="left">
      Veneto Sviluppo, Nea e Urvait si impegnano a far sì che:
    </p>
<ul>
<li>
<p align="left">
          il presidente del consiglio di amministrazione venga scelto tra i consiglieri designati da Nea, mentre il vice-presidente, con poteri di rappresentanza vicaria, venga scelto tra i consiglieri designati da Veneto Sviluppo;
        </p>
</li>
<li>
<p align="left">
          ove il consiglio di amministrazione di SAVE nomini un comitato esecutivo, almeno uno dei consiglieri designati da Veneto Sviluppo sia chiamato a farne parte.
        </p>
</li>
</ul>
<p align="left">
      Veneto Sviluppo, Nea e Urvait si impegnano inoltre a fare quanto possibile affinché i consiglieri da essi designati esprimano il proprio voto nel consiglio di amministrazione di SAVE secondo un indirizzo comune in linea con le finalità perseguite dal Patto Parasociale e si attengano all’indirizzo di voto deciso dal consiglio di amministrazione della Società.
    </p>
<p align="left">
      È previsto espressamente che, conformemente alle previsioni del Codice di Autodisciplina delle società quotate, il numero di consiglieri indipendenti a seguito della quotazione di SAVE sia pari a 2.
    </p>
<p align="left">
<i>COLLEGIO SINDACALE</i>
</p>
<p align="left">
      Veneto Sviluppo, Nea e Urvait convengono che:
    </p>
<p align="left">
      (A) il collegio sindacale di SAVE sia composto (salvo eventuali dimissioni o revoche) come segue:
    </p>
<p align="left">
      (1) Giuseppe Diana, presidente, espressione del Ministero dell’Economia;
    </p>
<p align="left">
      (2) Antonio d’Ancona, sindaco effettivo, espressione di Comune di Venezia;
    </p>
<p align="left">
      (3) Lino De Luca, sindaco effettivo, espressione di Nea;
    </p>
<p align="left">
      (4) Guido Penso, sindaco effettivo, espressione di Veneto Sviluppo;
    </p>
<p align="left">
      (5) Luca Arnaboldi, sindaco effettivo, espressione del Ministero delle Infrastrutture e dei Trasporti;
    </p>
<p align="left">
      (6) Valerio Simonato, sindaco supplente, espressione di Veneto Sviluppo
    </p>
<p align="left">
      (7) Ruggero Go, sindaco supplente, indipendente.
    </p>
<p align="left">
      (B) in ogni caso e per tutta la durata del Patto Parasociale, la composizione del collegio sindacale di SAVE debba essere tale per cui almeno 1 sindaco effettivo sia designato da Veneto Sviluppo, 1 sindaco effettivo da Nea ed 1 sindaco supplente da Urvait.
    </p>
<p align="left">
<b>9. Accordi relativi all’organizzazione della Società in caso di scioglimento di Agorà e Nea</b>
</p>
<p align="left">
<i>COMPOSIZIONE DEL CONSIGLIO DI AMMINISTRAZIONE</i>
</p>
<p align="left">
      In caso di scioglimento di Agorà e Nea:
    </p>
<p align="left">
      - Finint e Generali si impegnano a far sì che i consiglieri designati da Nea rassegnino le proprie dimissioni;
    </p>
<p align="left">
      - Veneto Sviluppo, Urvait, Finint e Generali si impegnano a fare quanto possibile affinché al posto dei consiglieri designati da Nea vengano cooptati:
    </p>
<ul>
<li>
<p align="left">
          1 consigliere designato da Finint e
        </p>
</li>
<li>
<p align="left">
          2 consiglieri designati da Generali;
        </p>
</li>
</ul>
<p align="left">
      - Veneto Sviluppo, Urvait, Finint e Generali si impegnano a far sì che il presidente del consiglio di amministrazione di SAVE venga scelto tra i consiglieri designati da Finint e che il vice-presidente, con poteri di rappresentanza vicaria, venga scelto tra i consiglieri designati da Veneto Sviluppo.
    </p>
<p align="left">
      È previsto espressamente che in caso di scioglimento di Agorà e Nea e fino allo scioglimento del Patto Parasociale, la composizione del consiglio di amministrazione di SAVE debba essere tale per cui almeno
    </p>
<p align="left">
      2 consiglieri siano designati da Veneto Sviluppo,
    </p>
<p align="left">
      3 siano designati congiuntamente da Finint e Urvait,
    </p>
<p align="left">
      2 consiglieri siano designati da Generali.
    </p>
<p align="left">
<i>COLLEGIO SINDACALE</i>
</p>
<p align="left">
      Si prevede che fino alla scadenza del Patto Parasociale la composizione del collegio sindacale di SAVE debba essere tale per cui almeno:
    </p>
<p align="left">
      - 1 sindaco effettivo sia designato da Veneto Sviluppo;
    </p>
<p align="left">
      - 1 sindaco effettivo sia designato congiuntamente da Finint e Urvait;
    </p>
<p align="left">
      - 1 sindaco supplente sia designato da Generali.
    </p>
<p align="left">
<b>10. Altri impegni</b>
</p>
<p align="left">
      Nel caso in cui Veneto Sviluppo
    </p>
<p align="left">
      (i) non abbia esercitato l’Opzione di Vendita di cui al successivo punto 13, e
    </p>
<p align="left">
      (ii) le Parti non abbiano raggiunto un accordo circa il rinnovo del Patto Parasociale,
    </p>
<p align="left">
      Veneto Sviluppo, Nea e Urvait (ivi incluse Generali e Finint, se del caso) si impegnano a far sì che tutti i consiglieri di amministrazione da esse designati rassegnino le proprie dimissioni entro la data di scadenza del Patto Parasociale.
    </p>
<p align="left">
      Veneto Sviluppo, Nea e Urvait si impegnano inoltre a far sì che, entro la data di scadenza del Patto Parasociale, l’assemblea di SAVE adotti una deliberazione modificativa dello statuto sociale che preveda la nomina da parte della Regione Veneto di uno dei componenti dell’organo amministrativo di SAVE; qualora ciò non fosse possibile, Finint si obbliga nei confronti di
      Veneto Sviluppo ad inserire un nominativo indicato dalla Regione Veneto nella lista di candidati amministratori da essa presentata ai sensi dello statuto sociale di SAVE.
    </p>
<p align="center">
<b>Accordi relativi alla circolazione delle quote della Società e a eventuali acquisti delle azioni di SAVE</b>
</p>
<p align="left">
<b>11. Lock-up</b>
</p>
<p align="left">
      Per tutta la durata del Patto Parasociale:
    </p>
<p align="left">
      - Veneto Sviluppo, Nea e Urvait (nonché Generali e Finint, se del caso) si impegnano a non trasferire a terzi o ad altri soci tutta la (o parte della) quota da essi detenuta nella Società;
    </p>
<p align="left">
      - Finint si obbliga nei confronti di Veneto Sviluppo a non trasferire a terzi il controllo indiretto di Urvait;
    </p>
<p align="left">
      - Finint e Generali, ciascuna in proporzione alla partecipazione detenuta, si obbligano nei confronti di Veneto Sviluppo a non trasferire a terzi, anche tramite più operazioni, più del 22,5% della quota da ciascuno di essi posseduta nel capitale sociale di Nea.
    </p>
<p align="left">
      In caso di inadempimento degli obblighi di <i>lock-up</i> è previsto il pagamento di una penale (salvo il risarcimento del maggior danno) pari a Euro 5 milioni; tale somma dovrà essere versata dalla parte inadempiente a ciascuna altra parte diversa dai soggetti che la controllano o da cui è controllata.
    </p>
<p align="left">
      Gli obblighi di <i>lock-up</i> non si applicano
    </p>
<p align="left">
      - alla vendita da parte di Veneto Sviluppo della intera sua quota di partecipazione al capitale sociale della Società a seguito dell’esercizio dell’Opzione di Vendita; e
    </p>
<p align="left">
      - al trasferimento delle quote detenute da Nea ed Agorà a Finint e Generali a seguito dello scioglimento di Agorà e Nea previsto dal Patto Fingen.
    </p>
<p align="left">
<b>12. Stand Still</b>
</p>
<p align="left">
      Per tutta la durata del Patto Parasociale, Veneto Sviluppo, Nea e Urvait (anche attraverso le rispettive controllate) si impegnano a non acquistare azioni SAVE.
    </p>
<p align="center">
<b>Opzioni di vendita a favore di Veneto Sviluppo</b>
</p>
<p align="left">
<b>13. Opzione di vendita a favore di Veneto Sviluppo</b>
</p>
<p align="left">
      Nel caso in cui (i) la quotazione di SAVE sia intervenuta, e (ii) tutte le azioni SAVE di proprietà della Società siano state trasferite a Finint, Generali e Urvait in conformità a quanto di seguito previsto al presente punto 13, Veneto Sviluppo avrà diritto di vendere a Generali, Finint e Urvait (o a terzi da questi indicati), in parti uguali tra loro, l’intera
      propria quota di partecipazione al capitale sociale della Società (la “<b>Opzione di Vendita</b>”).
    </p>
<p align="left">
      In caso di inadempimento da parte di Urvait dell’obbligo di acquistare la propria percentuale, Veneto Sviluppo avrà diritto di cedere detta percentuale a Finint.
    </p>
<p align="left">
      L’Opzione di Vendita può essere esercitata da Veneto Sviluppo nel termine di un mese decorrente dall’inizio del 35° mese dalla data del 18 novembre 2004.
    </p>
<p align="left">
      Si prevede che il prezzo di vendita della quota oggetto dell’Opzione di Vendita debba essere determinato attribuendo a SAVE la valorizzazione più elevata (in termini di <i>equity value</i>) tra Euro 480 milioni ante quotazione e quella ricavabile dalla media del prezzo delle azioni SAVE nei 6 mesi precedenti l’esercizio dell’Opzione di Vendita, ovvero, nel caso in cui
      tale media non sia possibile, (i) sulla base della media del minor periodo di riferimento utilizzabile, o (ii) del valore di borsa delle azioni SAVE quale determinato al termine del periodo di offerta pubblica di sottoscrizione, a discrezione di Veneto Sviluppo e fermo in ogni caso il limite minimo di Euro 480 milioni. Le parti convengono espressamente che l’importo del prezzo
      così determinato non è suscettibile di riduzione in caso di diminuzione del patrimonio netto della società successivamente alla data di sottoscrizione del Patto Parasociale.
    </p>
<p align="left">
<i>OBBLIGO DI CESSIONE A FININT, GENERALI E URVAIT DA PARTE DELLA SOCIETÀ DI TUTTE LE AZIONI SAVE DETENUTE DALLA SOCIETÀ</i>
</p>
<p align="left">
      A seguito dell’esercizio dell’Opzione di Vendita, Veneto Sviluppo, Nea e Urvait si impegnano a far sì che la Società ceda la totalità delle azioni SAVE di sua proprietà a Finint, Generali e Urvait, in parti uguali tra loro, ad un prezzo da determinarsi sulla base della media del valore unitario delle azioni SAVE nei 6 mesi precedenti l’esercizio
      dell’Opzione di Vendita, ovvero, qualora ciò non sia possibile, sulla base del prezzo unitario delle azioni SAVE determinato al termine del periodo di offerta pubblica di sottoscrizione (il prezzo così determinato include il corrispettivo dell’opzione).
    </p>
<p align="center">
<b>Scissione della Società</b>
</p>
<p align="left">
<b>14. Scissione su richiesta di Generali</b>
</p>
<p align="left">
      Qualora:
    </p>
<p align="left">
      - sia intervenuta la quotazione di SAVE,
    </p>
<p align="left">
      Veneto Sviluppo non abbia esercitato nei termini l’Opzione di Vendita, e
    </p>
<p align="left">
      - prima della scadenza del Patto Parasociale, Veneto Sviluppo, Nea e Urvait (ivi incluse Generali e Finint, se del caso) non abbiano raggiunto un accordo circa il rinnovo del Patto Parasociale, Generali avrà diritto di chiedere che si proceda ad una scissione parziale non proporzionale della Società.
    </p>
<p align="left">
      Tale diritto potrà essere esercitato entro un mese dalla scadenza del termine per l’esercizio dell’Opzione di Vendita.
    </p>
<p align="left">
      È previsto che la scissione avvenga secondo le seguenti modalità:
    </p>
<p align="left">
      (i) la Società dovrà alienare sul mercato una percentuale di azioni SAVE da essa detenute tale per cui, a seguito della scissione, la partecipazione in SAVE di proprietà della Società sia inferiore al 30% del capitale sociale di SAVE;
    </p>
<p align="left">
      (ii) Finint e Generali, qualora non vi abbiano già provveduto, faranno in modo che si pervenga allo scioglimento di Agorà e Nea, da realizzarsi secondo le modalità precedentemente menzionate;
    </p>
<p align="left">
      (iii) successivamente all’alienazione delle azioni di SAVE di cui <i>sub</i> (i) e allo scioglimento di Agorà e Nea di cui <i>sub</i> (ii), Veneto Sviluppo, Urvait, Finint e Generali si impegnano a esprimere il proprio voto nell’assemblea della Società a favore della scissione parziale non proporzionale della Società stessa, per effetto della quale a Generali
      venga attribuito <i>pro-quota</i> l’attivo e il passivo della Società (la data per la determinazione dell’attivo e del passivo è convenzionalmente identificata con la data di scadenza del Patto Parasociale).
    </p>
<p align="left">
      Si prevede che, ove Generali manifesti la propria volontà di procedere alla scissione, le altre Parti si impegnino a fare quanto necessario affinché, alla data di scadenza del Patto Parasociale:
    </p>
<p align="left">
      (a) il patrimonio della Società sia costituito almeno da una partecipazione in SAVE pari al 53,356% (ovvero alla inferiore percentuale risultante a seguito della quotazione);
    </p>
<p align="left">
      (b) il rapporto <i>debt/equity</i> della Società non sia superiore a 1/1;
    </p>
<p align="left">
      (c) la quota parte della partecipazione SAVE di cui al punto (a) che precede che deve essere attribuita a Generali in sede di scissione sia pari alla percentuale di partecipazione di Generali nel capitale sociale della Società.
    </p>
<p align="left">
<b>15. Scissione su richiesta di Finint e Urvait</b>
</p>
<p align="left">
      Qualora nei termini, alle condizioni e secondo le modalità previste al precedente punto 14, Generali non abbia esercitato la propria facoltà di richiedere la scissione della Società, Finint e Urvait avranno facoltà di richiedere congiuntamente alle altre Parti che si proceda alla scissione secondo le seguenti modalità:
    </p>
<p align="left">
      (i) Finint e Generali, qualora non vi abbiano già provveduto, faranno in modo che si pervenga allo scioglimento di Agorà e Nea, da realizzarsi secondo le modalità precedentemente menzionate;
    </p>
<p align="left">
      (ii) successivamente, Veneto Sviluppo, Urvait, Finint e Generali si impegnano a esprimere il proprio voto nell’assemblea della Società a favore della scissione parziale non proporzionale della Società stessa, per effetto della quale a Finint e Urvait venga attribuito <i>pro-quota</i> l’attivo e il passivo della Società.
    </p>
<p align="left">
      Si prevede che le modalità di tale scissione siano le stesse, <i>mutatis mutandis</i>, previste al punto 14 che precede.
    </p>
<p align="left">
      La quota parte della partecipazione in SAVE pari al 53,356% (ovvero alla inferiore percentuale risultante a seguito della quotazione) che deve essere attribuita a Finint e Urvait in sede di scissione deve essere pari alla percentuale di partecipazione da esse complessivamente detenuta nel capitale sociale della Società.
    </p>
<p align="center">
<b>Altre disposizioni</b>
</p>
<p align="left">
<b>16. Mandati fiduciari</b>
</p>
<p align="left">
      Ciascuno dei soci Veneto Sviluppo, Nea e Urvait si impegna ad intestare fiduciariamente, conferendo mandato irrevocabile, in quanto anche nell’interesse degli altri soci, ad una società fiduciaria di diritto italiano (da individuarsi di comune accordo tra gli stessi soci tra quelle di emanazione bancaria), la propria quota di partecipazione nella Società.
    </p>
<p align="left">
      Ciascuna società fiduciaria ha diritto di esercitare i diritti amministrativi collegati alle partecipazioni, nonché, per quanto riguarda Veneto Sviluppo, anche facoltà di vendere la rispettiva partecipazione per consentire l’esecuzione delle opzioni di vendita previste dal Patto Parasociale. I diritti patrimoniali inerenti le partecipazioni continuano a fare capo ai
      soci fiducianti.
    </p>
<p align="left">
<b>17. Clausola compromissoria</b>
</p>
<p align="left">
      Arbitrato rituale con sede in Venezia.
    </p>
<p align="left">
<b>18. Deposito del Patto</b>
</p>
<p align="left">
      Il Patto Parasociale è stato comunicato a Consob in data 7 aprile 2006 e verrà depositato presso il Registro delle Imprese di Venezia.
    </p>
<p align="left">
      13 aprile 2006
    </p>
<p>
<strong>[AW.1.06.1]