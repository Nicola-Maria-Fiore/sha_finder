<html>
<head>
<title>
      BIPOP - CARIRE SPA - ora FINECO SPA - Estratto dei patti parasociali
    </title>
<meta content="stp" name="subjectList"/>
<meta content="147247" name="linkid"/>
<meta content="BIPOP - CARIRE SPA - ora FINECO SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="BIPOP - CARIRE SPA - ora FINECO SPA" name="societa"/>
<meta content="stpatti" name="ss_table"/>
<meta content="2003-02-13" name="date"/>
<meta content="stpatti" name="tipo"/>
<meta content="N;consob;1098895123787" name="synchro"/>
<meta content="45081" name="codconsob"/>
</head>
<body>
<p align="left">
<strong><b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b></strong>
</p>
<p align="center">
<strong>BIPOP-CARIRE S.p.A. (ora FINECO S.P.A.)<br/>
</strong>
</p>
<p>
      Banca Popolare di Milano S.c.r.l., Monte dei Paschi di Siena S.p.A., Banco di Brescia S.p.A., Credito Bergamasco S.p.A., Credito Italiano S.p.A., SanPaolo IMI S.p.A., Banca Agricola Mantovana S.p.A., ciascuna in persona del proprio legale rappresentante pro-tempore, comunicano che nell'ambito degli accordi stipulati in data 7 gennaio 2002 con la spettabile Garfin S.p.A. in Liquidazione
      aventi per oggetto un piano di ristrutturazione del debito di quest'ultima con durata quinquennale, sono previsti alcuni patti, di cui in via cautelativa (e cioè per il caso che possano essere sotto qualche profilo ricondotti alla fattispecie dei patti parasociali di cui all'art. 122 D.Lgs. n. 58/1998 e relative disposizioniregolamentari) si provvede ad effettuare la
      pubblicazione per estratto ai sensi e per gli effetti della predetta norma.
    </p>
<p>
      In particolare si precisa che la società dei cui strumenti finanziari si tratta è la BiPop Carire S.p.A.. I patti si riferiscono alle azioni BiPop Carire in pegno di cui è proprietaria la società Garfin S.p.A. in Liquidazione: precisamente si tratta di n. 200.572.015 azioni (pari a circa il 10,22% del capitale sociale di BiPop Carire) che Garfin S.p.A. in Liquidazione ha
      costituito in pegno a favore delle banche creditrici a garanzia di finanziamenti a suo tempo ricevuti. La suddivisione delle azioni in pegno fra le varie banche è la seguente:
    </p>
      
    <table class="resultTable2">
<tr>
<td class="resultTD2" width="25%">
<b>ISTITUTO DI CREDITO</b>
</td>
<td class="resultTD2" width="25%">
<b>N. AZIONI</b>
</td>
<td class="resultTD2" width="25%">
<b>% *</b>
</td>
<td class="resultTD2" width="25%">
<b>  %**</b>
</td>
</tr>
<tr>
<td class="resultTD2" width="25%">
<p align="left">
            Monte dei Paschi di Siena
          </p>
<p align="left">
            Banca Popolare di Milano
          </p>
<p align="left">
            Banco di Brescia
          </p>
<p align="left">
            Credito Bergamasco
          </p>
<p align="left">
            Credito Italiano
          </p>
<p align="left">
            SanPaolo IMI
          </p>
</td>
<td class="resultTD2" width="25%">
<p align="right">
              23.491.660
          </p>
<p align="right">
            144.784.105
          </p>
<p align="right">
            11.751.250
          </p>
<p align="right">
            6.460.000
          </p>
<p align="right">
            4.500.000
          </p>
<p align="right">
            9.585.000
          </p>
</td>
<td class="resultTD2" width="25%">
<p align="right">
            11,7
          </p>
<p align="right">
            72,2
          </p>
<p align="right">
            5,9
          </p>
<p align="right">
            3,2
          </p>
<p align="right">
            2,2
          </p>
<p align="right">
            4,8
          </p>
</td>
<td class="resultTD2" width="25%">
<p align="right">
            1,19
          </p>
<p align="right">
            7,38
          </p>
<p align="right">
            0,60
          </p>
<p align="right">
            0,33
          </p>
<p align="right">
            0,23
          </p>
<p align="right">
            0,49
          </p>
</td>
</tr>
</table>
<p>
      * Percentuale rispetto al totale delle azioni costituite in pegno<br/>
      ** Percentuale rispetto al Capitale Sociale di Bipop Carire
    </p>
<p>
      Si riporta qui di seguito il testo delle clausole presenti negli accordi stipulati in data 7 gennaio 2002, la cui durata è a tempo determinato (la stessa del piano di ristrutturazione):
    </p>
<br/>
<strong>A. Accordo fra Banca Popolare di Milano e Garfin S.p.A. in Liquidazione e i soci di essa rappresentanti il 100% del capitale sociale (scambio di lettere in data 07.01.2002)</strong>
<p>
<strong><em>"3. Trasferimento delle azioni BiPop Carire in pegno a BPM</em></strong>
</p>
<p>
<em>In alternativa alla escussione del Pegno prevista al punto 2 che precede, è inteso che la Società si obbliga ad alienare le azioni BiPop Carire in pegno a BPM, a semplice richiesta di BPM e al soggetto che sarà dalla stessa BPM indicato, alla sola condizione che il prezzo</em><em>di alienazione non sia inferiore alla media del corso corrente di borsa degli ultimi dieci
      giorni di borsa aperta anteriori alla richiesta di BPM, e che la Società con il ricavato del trasferimento delle azioni BiPop Carire in pegno a BPM e l'utilizzo delle Risorse Disponibili, ritragga i mezzi necessari per estinguere i debiti nei confronti di BPM e gli altri debiti chirografari della Società verso BiPop Carire e Fineco Factoring, nella consistenza in cui
      risulteranno anche a seguito di eventuale loro rinuncia a parte del credito, impregiudicato il diritto della Società di vedersi riconoscere l'eventuale eccedenza.</em>
</p>
<p>
<em>Nel caso in cui BPM eserciti tale facoltà e le altre banche creditrici titolari di pegno su azioni BiPop Carire, in alternativa alla escussione del pegno, chiedano alla Società di mettere in vendita anche tali azioni in pegno alle stesse condizioni, è inteso che la Società sarà tenuta a provvedervi, a condizione che l'acquirente acconsenta al maggior
      acquisto, mettendo in vendita ( in tutto o in parte) anche le azioni BiPop costituite in pegno alle banche che ne abbiano fatto richiesta, semprechè da tale vendita la Società ritragga i mezzi necessari per estinguere i suoi debiti nei confronti di BPM nonché per estinguere gli altri debiti chirografari della Società verso Bipop Carire e Fineco Factoring, e
      sempre</em><em>impregiudicato il diritto della Società di vedersi riconoscere l'eventuale eccedenza.</em>
</p>
<p>
<em>Ai fini di cui sopra la Società e i Soci accettano espressamente, anche in considerazione dei benefici loro concessi con questo Accordo, il principio per cui, qualora BPM e le banche, o la sola BPM, si avvalgano della facoltà prevista ai commi precedenti, il prezzo e/o il controvalore del trasferimento delle azioni BiPop Carire in pegno sarà determinato in funzione del
      fabbisogno finanziario necessario per estinguere i debiti sopra indicati, al netto di eventuali Risorse Disponibili, fermo quanto previsto al comma 1, di questo punto 3.</em>
</p>
<p>
<em>In relazione a quanto previsto nel presente punto 3, BPM prende nota che la Società ha stipulato un patto parasociale in data 31 gennaio 2001 con BiPop Carire che prevede alcune limitazioni temporali alla circolazione di parte delle azioni in pegno a BPM.</em>
</p>
<p>
<strong><em>4. OPA, OPS o OPAS su BiPop Carire</em></strong>
</p>
<p>
<strong><em>4.1.</em></strong><em>Nell'eventualità che sia lanciata da terzi una OPA su BiPop Carire, è inteso che BPM avrà facoltà di escutere il Pegno qualora sussistano le condizioni previste al precedente punto 1 lett. E) per il recesso dal Contratto di Finanziamento in via anticipata rispetto alla scadenza.</em>
</p>
<p>
<strong><em>4.2.</em></strong><em>Nel caso di OPS o di OPAS è inteso che la Società potrà, ed anzi dovrà, aderirvi se così richiesta da BPM, con riferimento alle azioni BiPop Carire in pegno a BPM, e anche alle altre azioni in pegno alle altre banche se analoga richiesta fosse formulata dalle stesse. In tale ipotesi, nel caso di OPS il Pegno si trasferirà su
      titoli offerti in scambio; nel caso di OPAS, la parte di prezzo rappresentata da denaro verrà trattenuta da BPM a pagamento del suo credito; mentre il Pegno si trasferirà sui titoli offerti in scambio."</em>
</p>
<p>
      In separato atto sono inoltre previste clausole che prevedono:
    </p>
<blockquote>
<p>
<strong>(a)</strong>l'impegno dei soci di non disporre a qualsiasi titolo delle azioni della Garfin S.p.A. per tutta la durata del piano;
      </p>
<p>
<strong>(b)</strong>la intestazione fiduciaria di n. 15.940.250 azioni Garfin rappresentative del 94% del capitale e la costituzione in pegno di tali azioni a favore di BPM a garanzia del rispetto degli obblighi assunti da Garfin e dai soci;
      </p>
<p>
<strong>(c)</strong>le modalità relative all'esercizio del diritto di voto attinenti alle azioni Garfin attraverso la nomina di un terzo mandatario di comune fiducia;
      </p>
<p>
<strong>(d)</strong>la nomina di un nuovo liquidatore di Garfin che abbia il gradimento di BPM.
      </p>
</blockquote>
<p>
<strong><br/>
      B. Accordi stipulati fra le varie banche aderenti al Piano sopra indicate e Garfin e i soci di essa (scambio di lettere fra Garfin e le banche sopra menzionate diverse da Banca Popolare di Milano)</strong>
</p>
<p>
<strong><em>"6. Trasferimento delle azioni BiPop Carire in pegno</em></strong>
</p>
<p>
<em>Con espresso riferimento al punto 3 della Proposta (che prevede una modalità alternativa all'escussione delle azioni BiPop Carire in pegno a Banca Popolare di Milano, con il trasferimento di tali azioni a terzi indicati dalla stessa Banca Popolare di Milano), è inteso che, nel caso in cui Banca Popolare di Milano eserciti tale facoltà, ne darà comunicazione alle
      altre banche creditrici titolari di pegno su azioni BiPop Carire. Tali Banche, in alternativa alla escussione del pegno, potranno chiedere alla Società di mettere in vendita anche tali azioni in pegno alle stesse condizioni, in toto o eventualmente pro-quota e la Società sarà tenuta a provvedervi, nei medesimi termini previsti nella Proposta, per le Banche che ne abbiano
      fatto richiesta, sempre impregiudicato il diritto della Società a vedersi riconoscere l'eventuale eccedenza.</em>
</p>
<p>
<em>Ai fini di cui sopra la Società e i Soci accettano espressamente, anche in considerazione dei benefici loro concessi con questo Accordo, il principio per cui, qualora Banca Popolare di Milano si avvalga della facoltà prevista al comma precedente, il prezzo e/o il controvalore del trasferimento delle azioni BiPop Carire in pegno sarà determinato, come previsto al citato
      punto 3 della Proposta, in funzione del fabbisogno finanziario necessario per estinguere i debiti sopra indicati, al netto di eventuali Risorse Disponibili.</em>
</p>
      <strong><em>8. Diritto di voto</em></strong>
<p>
<em>Il diritto di voto relativo alle azioni BiPop Carire in pegno resta regolato nei termini previsti dai contratti di pegno stipulati dalla Società con le singole Banche, eccettuati i casi in cui il diritto di voto è stato attribuito alla Società in deroga al disposto dell'art. 2352 c.c..</em>
</p>
<p>
<em>Con riferimento a tali ultimi casi è inteso che il diritto di voto relativo alle azioni BiPop Carire in pegno è conferito, anche in espressa deroga a quanto in precedenza diversamente convenuto, alle Banche creditrici per tutta la durata del Piano e comunque sino alla data dell'eventuale escussione anticipata del pegno.</em>
</p>
<p>
<strong><em>11. OPA, OPS o OPAS su BiPop Carire</em></strong>
</p>
<p>
<strong><em>11.1.</em></strong><em>Nel caso di OPA il creditore pignoratizio avrà facoltà, a propria scelta, di escutere il pegno con le conseguenze di cui al precedente punto 5 o richiedere alla Società di aderire all'OPA con l'obbligo di questa di provvedervi: il prezzo incassato dovrà essere corrisposto integralmente al creditore pignoratizio il quale lo
      utilizzerà secondo le modalità previste per l'escussione come da precedente punto 5.</em>
</p>
<p>
<strong><em>11.2.</em></strong><em>Nel caso di OPS o di OPAS, ciascuna Banca avrà parimenti a propria scelta facoltà di escutere il pegno con le conseguenze di cui al precedente punto 5 ovvero di chiedere con efficacia vincolante alla Società di aderirvi per le azioni detenute in pegno. In questa ipotesi è inteso che: nel caso di OPS il pegno si trasferirà ai titoli
      offerti in scambio; nel caso di OPAS, la parte di prezzo rappresentata dal denaro verrà trattenuta dal creditore a pagamento parziale del suo credito; mentre il pegno si trasferirà sui titoli offerti in scambio, fermo il resto."</em>
</p>
<p>
<strong><br/>
      C. Accordi interni fra Banca Popolare di Milano, da un lato, e le banche creditrici di Garfin, dall'altro lato, il cui credito è assistito da pegno</strong>
</p>
<p>
      Tali Accordi sono contenuti in una separata lettera scambiata fra BPM e le banche garantite da pegno su azioni BiPop Carire e prevedono alcuni impegni di BPM per il caso che BPM si avvalga della facoltà prevista dal riportato punto 3 degli Accordi stipulati fra BPM e Garfin di cui al punto A che precede e le banche, o alcuna di esse, si avvalgano a loro volta della facoltà
      prevista dal punto 6 degli accordi riportati sotto la lettera B che precede, di chiedere alla Società di mettere in vendita le azioni costituite in pegno di rispettiva pertinenza. Il testo degli impegni assunti da BPM è il seguente:
    </p>
<p>
<strong><em>"1.-</em></strong><em>Qualora BPM, a propria discrezione, si avvalga della facoltà prevista dalla Proposta a BPM al punto (i) sopra, e codeste Banche, o alcune di esse, si avvalgano a loro volta della facoltà loro concessa prevista al punto (iii) sopra, e sempre che la Società, in adempimento degli impegni assunti, si dichiari disponibile a trasferire le
      azioni BiPop Carire in pegno alle Banche al soggetto, o ai soggetti, indicati da BPM, BPM farà sì che tale soggetto, o tali soggetti, acquistino, alle stesse condizioni, oltre alle azioni BiPop Carire in pegno a BPM anche le altre azioni BiPop Carire in pegno alle altre Banche che ne abbiano fatto richiesta.</em><em>L'impegno di BPM non implica peraltro in alcun modo alcun
      impegno per il fatto della Società.</em>
</p>
<p>
<strong><em>2.-</em></strong><em>Qualora BPM, a propria discrezione, si avvalga della facoltà prevista dalla Proposta a BPM al punto (ii) sopra, e codeste Banche, o alcune di esse, si avvalgano a loro volta della facoltà loro concessa prevista al punto (iv) sopra, BPM farà sì che il soggetto acquirente del Credito BPM e del Pegno si renda acquirente, alle stesse
      condizioni, anche dei crediti e relativi pegni vantati dalle altre Banche nei confronti della Società.</em>
</p>
<p>
<strong><em>3.-</em></strong><em>Nei casi previsti ai punti che precedono la Banca interessata ad avvalersi della facoltà qui concessa dovrà comunicare a BPM la propria intenzione di avvalersi di tale facoltà, a pena di decadenza, entro e non oltre 15 giorni dalla richiesta scritta (anche via fax) che verrà inoltrata da BPM."</em>
</p>
<p>
<strong><br/>
      D. Accordi BPM/BiPop Carire relativi alla estensione parziale a BiPop Carire del beneficio del pegno (scambio di lettere fra BPM e BiPop Carire)</strong>
</p>
<p>
      Tali accordi, per quanto qui interessa, prevedono la seguente clausola:
    </p>
<p>
<strong><em>"4. Offerta di terzi per il rilievo delle azioni BiPop Carire in pegno</em></strong>
</p>
<p>
<em>BPM si impegna (ed è autorizzata per quanto occorrer possa) ad esercitare la facoltà prevista all'art.3 della Proposta di Accordo qualora pervenga a Garfin, e/o a BPM stessa, una proposta per il rilievo delle azioni BiPop Carire in portafoglio e in pegno alle banche ad un prezzo tale per cui il realizzo, unitamente ad altre eventuali Risorse Disponibili, sia sufficiente ad
      estinguere anche i Crediti BiPop. In caso di insufficienza del realizzo, resta sempre salva la facoltà delle Parti di valutare l'opportunità che l'offerta sia accettata da Garfin."</em>
</p>
<p>
      Gli accordi saranno depositati,nei termini di legge, presso l'Ufficio del Registro delle Imprese di Brescia.
    </p>
<p>
      15 Gennaio 2002
    </p>
<p align="left">
<b>[BO.2.02.1]