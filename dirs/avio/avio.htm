<html>
  <head>
    <title>
      AVIO SPA - Estratto dei patti parasociali
    </title>
    <meta name="subjectList" content="stp" />
    <meta name="linkid" content="750661" />
    <meta name="Description" content="AVIO SPA - Estratto dei patti parasociali" />
    <meta name="ss_family" content="stpatti" />
    <meta name="societa" content="AVIO SPA" />
    <meta name="ss_table" content="stpatti" />
    <meta name="date" content="2014-08-12" />
    <meta name="tipo" content="stpatti" />
    <meta name="synchro" content="N;paladini;1408017120825" />
    <meta name="codconsob" content="469077" />
  </head>
  <body>
    <p align="center">
      <strong>Informazioni essenziali ai sensi dell&#8217;art. 122 del D.Lgs. 24 febbraio 1998, n. 58</strong>
    </p>
    <p align="center">
      <strong>AVIO SPA<br />
      </strong>Capitale sociale sottoscritto e versato Euro 90.761.670,00<br />
      Sede legale in Roma, via&#160;Leonida Bissolati n. 76&#160;27<br />
      Registro Imprese di Roma e C.F. n. 09105940960
    </p>
    <p align="justify">
      Ai sensi degli articoli 122 del D. Lgs. 58/1998 (il &quot;<b>TUF</b>&quot;) e 130 del Regolamento Consob n. 11971 del 14 maggio 1999 (il &quot;<b>Regolamento Emittenti</b>&quot;), si riportano di seguito le informazioni essenziali relative al patto parasociale sottoscritto in data 31 marzo 2017 tra Leonardo S.p.A. (&quot;<b>Leonardo</b>&quot;) e Space2 S.p.A. (&quot;<b>Space2</b>&quot; o
      l&#8217;&quot;<b>Emittente</b>&quot;) - che, a esito dell&#8217;efficacia della fusione per incorporazione di Avio S.p.A. (&quot;<b>Avio</b>&quot;) in Space2 (la &quot;<b>Fusione</b>&quot;), assumer&#224; la denominazione di &quot;<i>Avio S.p.A.</i>&quot; - (il &quot;<b>Patto Parasociale</b>&quot;), il cui contenuto riproduce il contenuto del <i>term sheet</i> vincolante contenente, tra
      l&#8217;altro, alcune pattuizioni parasociali, sottoscritto dalle medesime parti in data 19 ottobre 2016 e pubblicato in data 24 ottobre 2016 in conformit&#224; alla normativa regolamentare applicabile.
    </p>
    <p align="justify">
      <b>1. <u>Premesse</u></b>
    </p>
    <p align="justify">
      (A) In data 1&#186; dicembre 2016 l&#8217;Assemblea degli Azionisti di Space2 ha approvato l&#8217;operazione di <i>business combination</i> tra Space2 e Avio, da realizzarsi principalmente mediante l&#8217;acquisizione, da parte di Space2, di Leonardo e di In Orbit S.p.A. - societ&#224; partecipata da alcuni <i>managers</i> di Avio - dell&#8217;intera partecipazione nel capitale sociale di
      Avio non detenuta da Leonardo - rappresentativa dell&#8217;85,68% del capitale sociale di Avio - (l&#8217;&quot;<b>Acquisizione</b>&quot;) e la Fusione, mediante assegnazione ai soci di Avio diversi da Space2 di azioni ordinarie di Space2 rivenienti dall&#8217;aumento di capitale a servizio della Fusione, sulla base del rapporto di cambio determinato in n. 0,0402 azioni ordinarie Space2 da
      assegnare in concambio per ciascuna azione Avio.
    </p>
    <p align="justify">
      (B) Nel contesto della sottoscrizione degli accordi volti a disciplinare termini e condizioni dell&#8217;integrazione societaria tra Space2 e Avio, in data 19 ottobre 2016 Space2 e Leonardo hanno sottoscritto un <i>term sheet</i> vincolante contenente, tra l&#8217;altro, alcune pattuizioni parasociali rilevanti ai sensi dell&#8217;art. 122, comma 5, del TUF aventi a oggetto: (i) la
      circolazione delle azioni della societ&#224; risultante dalla Fusione; e (ii) la costituzione dei comitati interni al Consiglio di Amministrazione della societ&#224; risultante dalla Fusione. Nel medesimo <i>term sheet</i>, Space2 e Leonardo si sono impegnate a riflettere le pattuizioni parasociali ivi contenute in un patto parasociale autonomo da sottoscriversi al <i>closing</i>
      dell&#8217;Acquisizione e con effetto dalla data di efficacia della Fusione.
    </p>
    <p align="justify">
      (C) In esecuzione dell&#8217;operazione di <i>business combination</i> approvata dall&#8217;assemblea di Space2 del 1&#186; dicembre 2016, in data 31 marzo 2017 &#232; stata perfezionata l&#8217;Acquisizione ed &#232; stato stipulato l&#8217;atto di Fusione, iscritto in data 4 aprile 2017. Gli effetti civilistici, contabili e fiscali della Fusione decorreranno dal 10 aprile 2017 (la
      &quot;<b>Data di Efficacia della Fusione</b>&quot;). Per effetto della Fusione, a partire dalla Data di Efficacia della Fusione Space2 muter&#224; la propria ragione sociale in Avio S.p.A., cosicch&#233; gli azionisti di Space2, successivamente a tale data, diventeranno azionisti di Avio; nei paragrafi che seguono, pertanto, ogni riferimento a &quot;Space2&quot; o all&#8217;
      &quot;Emittente&quot; dovr&#224; intendersi effettuato alla societ&#224; risultante dalla Fusione.
    </p>
    <p align="justify">
      (D) Sempre in data 31 marzo 2017, in attuazione delle previsioni del <i>term sheet</i> vincolante del 19 ottobre 2016, Space2 e Leonardo hanno sottoscritto il Patto Parasociale, che riproduce le previsioni di natura parasociale contenute nel <i>term sheet</i>, come di seguito riportate.
    </p>
    <p align="justify">
      <b>2. <u>Tipo di accordo</u></b>
    </p>
    <p align="justify">
      Le pattuizioni contenute nel Patto Parasociale, riprodotte in sintesi al paragrafo 6 che segue, sono riconducibili a pattuizioni parasociali rilevanti a norma dell&#8217;art. 122, commi 1 e 5, lett. b), del TUF.
    </p>
    <p align="justify">
      <b>3.</b> <u><b>Societ&#224; i cui strumenti finanziari sono oggetto del Patto Parasociale</b></u>
    </p>
    <p align="justify">
      Le pattuizioni parasociali contenute nel Patto Parasociale hanno a oggetto le azioni ordinarie dell&#8217;Emittente <i>post</i> Fusione, societ&#224; che avr&#224; sede legale in Roma, via Leonida Bissolati, n. 76, capitale sociale Euro 90.761.670,00.
    </p>
    <p align="justify">
      <b>4.</b> <u><b>Parti del</b></u> <u><strong><font size="3">Patto Parasociale</font></strong> <b>e strumenti</b></u> <strong><font size="3">finanziari oggetto dello stesso</font></strong>
    </p>
    <p align="justify">
      Sono parti del Patto Parasociale: (i) Space2; e (ii) Leonardo, con sede in Roma, Piazza Monte Grappa, n. 4, capitale sociale pari a Euro 2.543.862.738,00, C.F. e numero d&#8217;iscrizione al Registro delle Imprese di Roma 00401990585.
    </p>
    <p align="justify">
      Sono oggetto del Patto Parasociale tutte le azioni ordinarie dell&#8217;Emittente che saranno detenute da Leonardo successivamente al, e per effetto del, perfezionamento della Fusione e, pertanto, le azioni ordinarie assegnate a Leonardo in concambio delle azioni ordinarie dalla medesima detenute in Avio alla data di stipula dell&#8217;atto di Fusione.
    </p>
    <p align="justify">
      La tabella che segue illustra: (a) il numero delle azioni Space2 <i>post</i> Fusione che sono conferite nel Patto Parasociale; (b) il numero dei diritti di voto che sono conferiti nel Patto Parasociale; (c) la percentuale rappresentata da tali diritti di voto rispetto al totale dei diritti di voto rappresentativi del capitale sociale dell&#8217;Emittente <i>post</i> Fusione; (d) la
      percentuale rappresentata dalle azioni conferite rispetto al totale delle azioni della medesima categoria emesse dall&#8217;Emittente <i>post</i> Fusione.
    </p>
    <table border="1" cellspacing="1" cellpadding="7" width="581">
      <tbody>
        <tr>
          <td valign="top" width="20%">
            <p align="justify">
              <b>PARTECIPANTE</b>
            </p>
          </td>
          <td valign="top" width="20%">
            <p align="justify">
              <b>(A) N. AZIONI CONFERITE</b>
            </p>
          </td>
          <td valign="top" width="20%">
            <p align="justify">
              <b>(B) N.&#160;DIRITTI&#160;DI VOTO</b>
            </p>
          </td>
          <td valign="top" width="17%">
            <p align="justify">
              <b>(c) % SU TOTALE DIRITTI DI VOTO</b>
            </p>
          </td>
          <td valign="top" width="17%">
            <p align="justify">
              <b>(D) % SU CAPITALE SOCIALE</b>
            </p>
          </td>
        </tr>
        <tr>
          <td height="27" valign="top" width="20%">
            <p align="justify">
              Leonardo S.p.A.
            </p>
          </td>
          <td height="27" valign="top" width="20%">
            <p align="justify">
              6.627.604
            </p>
          </td>
          <td height="27" valign="top" width="20%">
            <p align="justify">
              6.627.604
            </p>
          </td>
          <td height="27" valign="top" width="17%">
            <p align="justify">
              28,61%
            </p>
          </td>
          <td height="27" valign="top" width="17%">
            <p align="justify">
              28,29%
            </p>
          </td>
        </tr>
      </tbody>
    </table>
    <strong><font size="3"><br />
    </font></strong><br />
    <br />
     
    <p align="justify">
      <strong><font size="3">5. <u>Controllo</u></font></strong>
    </p>
    <p align="justify">
      Alla Data di Efficacia della Fusione l&#8217;Emittente non sar&#224; controllato da alcun soggetto ai sensi dell&#8217;art. 93 del TUF.
    </p>
    <p align="justify">
      <strong><font size="3">6. <u>Contenuto del Patto Parasociale</u></font></strong>
    </p>
    <p align="justify">
      <b><i>(a) Impegni relativi alla costituzione dei comitati interni al Consiglio di Amministrazione dell&#8217;Emittente</i> post <i>Fusione</i></b>
    </p>
    <p align="justify">
      Il Patto Parasociale contiene disposizioni volte a definire la composizione dei comitati interni al Consiglio di Amministrazione dell&#8217;Emittente <i>post</i> Fusione, cos&#236; come costituiti dal Consiglio di Amministrazione dell&#8217;Emittente nella riunione del 19 gennaio 2017. In particolare, all&#8217;interno del Consiglio di Amministrazione sono stati istituiti i seguenti
      comitati interni che svolgeranno funzioni consultive rispetto all&#8217;attivit&#224; del Consiglio di Amministrazione e saranno composti in maggioranza da membri indipendenti tra cui sar&#224; selezionato il Presidente:
    </p>
    <div style="MARGIN-LEFT: 2em">
      <p align="justify">
        (i) il Comitato Nomine e Compensi, che svolger&#224; funzioni consultive relative alla nomina dei <i>top managers</i> di Space2 <i>post</i> Fusione - ivi inclusi il Presidente del Consiglio di Amministrazione e l&#8217;amministratore delegato - e che sar&#224; composto da 3 membri, di cui 1 di nomina di Leonardo e 2 - di cui uno svolger&#224; il ruolo di presidente - saranno
        amministratori indipendenti di designazione di Space2;
      </p>
      <p align="justify">
        (ii) il Comitato di Controllo e Rischi, il cui presidente sar&#224; designato da Leonardo;
      </p>
      <p align="justify">
        (iii) il Comitato Parti Correlate, il cui presidente sar&#224; un amministratore indipendente;
      </p>
      <p align="justify">
        (iv) il Comitato Investimenti, che dovr&#224; riunirsi su base almeno trimestrale anche al fine di procedere alla c.d. &quot;<i>business review</i>&quot; e avr&#224; un ruolo consultivo in relazione (i) al <i>budget</i>, (ii) al <i>business plan</i> e (iii) agli investimenti di particolare rilievo e di natura straordinaria e agli investimenti o operazioni straordinarie che abbiano
        caratteristiche tali da modificare sostanzialmente l&#8217;attivit&#224; e il <i>business</i> e sar&#224; presieduto da un membro di designazione di Leonardo e composto dall&#8217;amministratore delegato e da altro membro indipendente; e
      </p>
      <p align="justify">
        (v) il Comitato Strategico Golden Power, che avr&#224; un ruolo consultivo per le attivit&#224; strategiche rilevanti per la sicurezza nazionale e la gestione delle tematiche afferenti alla cd. normativa <i>golden power</i> e sar&#224; composto da un membro di designazione di Leonardo, dal presidente del consiglio di amministrazione o dall&#8217;amministratore delegato e da un membro
        indipendente.
      </p>
    </div>
    <p align="justify">
      Ai sensi del Patto Parasociale, nel corso della prima riunione successiva alla Data di Efficacia della Fusione, il Consiglio di Amministrazione dell&#8217;Emittente proceder&#224; alla nomina dei componenti dei comitati interni in conformit&#224; alla disposizioni sopra descritte.
    </p>
    <p align="justify">
      <b><i>(b) Impegni relativi alla nomina dell&#8217;amministratore delegato e del presidente del Consiglio di Amministrazione dell&#8217;Emittente</i> post <i>Fusione</i></b>
    </p>
    <p align="justify">
      Ai sensi del Patto Parasociale, nel corso della prima riunione successiva alla Data di Efficacia della Fusione, il Consiglio di Amministrazione dell&#8217;Emittente proceder&#224; alla nomina de: (i) l&#8217;ing. Giulio Ranzo quale amministratore delegato dell&#8217;Emittente <i>post</i> Fusione; e (ii) il dott. Roberto Italia quale presidente del consiglio di amministrazione
      dell&#8217;Emittente <i>post</i> Fusione.
    </p>
    <p align="justify">
      <i><b>(c) Impegni relativi alla circolazione delle azioni ordinarie dell&#8217;Emittente (successivamente alla Data di Efficacia della Fusione)</b></i>
    </p>
    <p align="justify">
      Le azioni ordinarie dell&#8217;Emittente che saranno assegnate a Leonardo in concambio nell&#8217;ambito della Fusione saranno soggette a un vincolo di <i>lock-up</i> pari a 24 mesi dalla Data di Efficacia della Fusione.
    </p>
    <p align="justify">
      <b>6. <u>Durata del Patto Parasociale</u></b>
    </p>
    <p align="justify">
      Il Patto Parasociale entrer&#224; in vigore alla Data di Efficacia della Fusione e avr&#224; una durata di 24 mesi a decorrere da tale data.
    </p>
    <p align="justify">
      <strong>7. <u>Informazioni ulteriori</u></strong>
    </p>
    <p align="justify">
      Le informazioni di cui all&#8217;art. 130 del Regolamento Emittenti sono pubblicate sul sito web <a href="http://www.avio.com"><u><font color="#0066cc">www.avio.com</font></u></a>.
    </p>
    <p>
      Si ricorda che il term sheet <span style="mso-bidi-font-weight: bold">sottoscritto da Space2 e da Leonardo</span> in data 19 ottobre 2016 - di cui il Patto Parasociale riproduce il contenuto - &#232; stato depositato, limitatamente alle pattuizioni di rilevanza parasociale, presso il Registro delle Imprese di Milano in data 24 ottobre 2016.
    </p>
    <p>
      Il Patto Parasociale &#232; regolato dalla legge italiana. Eventuali controversie relative al Patto Parasociale saranno devolute alla competenza esclusiva del Tribunale di Milano.
    </p>
    <p>
      7&#160;aprile 2017
    </p>
    <p align="left">
      <strong>[TL.1.17.1]</strong>
    </p>
    <hr />
    <p align="center">
      <strong>AVIO SPA (gi&#224; Space2 S.p.A.)<br />
      </strong>Capitale sociale sottoscritto e versato Euro 30.845.000,00<br />
      Sede legale in Milano, via Mauro Macchi, 27<br />
      Registro Imprese di Milano e C.F. n. 09105940960
    </p>
    <p>
      Ai sensi degli articoli 122 del D. Lgs. 58/1998 (il &quot;TUF&quot;) e 130 del Regolamento Consob n. 11971 del 14 maggio 1999 (il &quot;Regolamento Emittenti&quot;), si riportano di seguito le informazioni essenziali relative all&#8217;accordo di lock-up sottoscritto in data 16 febbraio 2017 tra Space2 S.p.A. (&quot;Space2&quot;) e In Orbit S.p.A. (&quot;InOrbit&quot;) nel contesto degli
      accordi volti a disciplinare termini e condizioni dell&#8217;integrazione societaria tra Space2 e Avio S.p.A. (&quot;Avio&quot;), che avr&#224; effetto a decorrere dalla data di efficacia della fusione di Avio in Space2.
    </p>
    <p>
      <u><strong>1. Premesse</strong></u>
    </p>
    <p>
      (A) In data 19 ottobre 2016 i Consigli di Amministrazione di Space2, di Leonardo S.p.A. - societ&#224; quotata sul Mercato Telematico Azionario organizzato e gestito da Borsa Italiana S.p.A. - e di Avio - azienda italiana leader nelle tecnologie al centro dell&#8217;industria europea per il trasporto nello spazio - hanno approvato l&#8217;operazione di integrazione societaria tra Space2 e
      Avio, da realizzarsi principalmente mediante l&#8217;acquisizione, da parte di Space2 e di Leonardo, dell&#8217;85,68% del capitale sociale di Avio (l&#8217;&quot;<strong>Acquisizione</strong>&quot;) e la fusione di Avio in Space2 (la &quot;<strong>Fusione</strong>&quot;), mediante assegnazione in concambio ai soci di Avio diversi da Space2 di azioni Space2 rivenienti da un aumento di
      capitale a servizio della Fusione.
    </p>
    <p>
      (B) Ai sensi degli accordi relativi all&#8217;operazione, &#232; stato previsto che taluni managers di Avio (i &quot;<strong>Managers</strong>&quot;), tramite un veicolo da loro appositamente costituito, possano partecipare all&#8217;Acquisizione e acquistare fino a un numero massimo di azioni Avio rappresentative del 5,64% del capitale di Avio pre Fusione, che andranno in deduzione del
      numero massimo di azioni Avio acquistabili da parte di Space2.
    </p>
    <p>
      (C) In data 10 ottobre 2016, i Managers di Avio hanno costituito In Orbit S.p.A., con sede in Colleferro (RM), Via Latina SP 600, Ariana Km 5,2 snc , capitale sociale pari a Euro 5.845.000,00 C.F. e numero d&#8217;iscrizione al Registro delle Imprese di Roma 14029441004.
    </p>
    <p>
      (D) In data 15 febbraio 2017, InOrbit ha esercitato la propria facolt&#224;, nell&#8217;ambito degli accordi relativi all&#8217;operazione, di acquistare n. 22.545.090 azioni Avio, rappresentative del 5,64% del capitale sociale di Avio pre Fusione.
    </p>
    <p>
      (E) Per effetto della Fusione, a partire dalla data di efficacia della stessa (la &quot;<strong>Data di Efficacia della Fusione</strong>&quot;), Space2 muter&#224; la propria ragione sociale in Avio S.p.A., cosicch&#233; gli azionisti di Space2, successivamente a tale data, diventeranno azionisti di Avio.
    </p>
    <p>
      <strong><u>2. Tipo di accordo</u></strong>
    </p>
    <p>
      Le pattuizioni contenute nell&#8217;accordo di lock-up, riprodotte in sintesi al paragrafo 6 che segue, sono rilevanti a norma dell&#8217;art. 122, commi 1 e 5, lett. b), del TUF.
    </p>
    <p>
      <u><strong>3. Societ&#224; i cui strumenti finanziari sono oggetto dell&#8217;accordo di lock-up</strong></u>
    </p>
    <p>
      L&#8217;accordo di lock-up ha ad oggetto le azioni di Avio post Fusione, societ&#224; con sede legale in Roma, via Salandra, n. 187, codice fiscale e numero di iscrizione al Registro delle Imprese di Roma 05515080967, capitale sociale Euro 40.000.000,00.
    </p>
    <p>
      <strong><u>4. Parti dell&#8217;accordo di lock-up e strumenti finanziari oggetto dello stesso</u></strong>
    </p>
    <p>
      Sono parti dell&#8217;accordo di lock-up: (i) Space2; e (ii) InOrbit, con sede in Colleferro (RM), Via Latina SP 600, Ariana Km 5,2 snc , capitale sociale pari a Euro 5.845.000,00 C.F. e numero d&#8217;iscrizione al Registro delle Imprese di Roma 14029441004.
    </p>
    <p>
      Alla data odierna, InOrbit non detiene alcuna partecipazione n&#233; in Space2 n&#233; in Avio.
    </p>
    <p>
      Space2 dar&#224; attuazione alla Fusione mediante (i) annullamento delle azioni Avio detenute dagli azionisti di Avio alla Data di Efficacia della Fusione, e (ii) assegnazione ai titolari di azioni di Avio alla Data di Efficacia della Fusione - diversi da Space2 - di azioni di nuova emissione rivenienti dall&#8217;aumento di capitale di Space2 a servizio del rapporto di cambio della
      Fusione.
    </p>
    <p>
      Pertanto, sono oggetto dell&#8217;accordo di lock-up tutte le azioni Avio post Fusione che saranno detenute da InOrbit successivamente al, e per effetto del, perfezionamento della Fusione e, pertanto, le azioni ordinarie che saranno assegnate a InOrbit in concambio delle azioni ordinarie dalla medesima detenute in Avio alla data di stipula dell&#8217;atto di Fusione.
    </p>
    <p>
      La tabella che segue illustra, ai soli fini della comunicazione dell&#8217;impegno di lock-up assunto da InOrbit, in conformit&#224; all&#8217;art. 130 del Regolamento Emittenti - in base alle informazioni a oggi disponibili e sulla base dei termini e condizioni dell&#8217;operazione- : (a) il numero delle azioni Avio post Fusione oggetto di lock-up; (b) il numero dei diritti di voto
      oggetto di lock-up; (c) la percentuale rappresentata da tali diritti di voto rispetto al totale dei diritti di voto rappresentativi del capitale sociale di Avio post Fusione; (d) la percentuale rappresentata dalle azioni Avio post Fusione oggetto di lock-up rispetto al totale delle azioni della medesima categoria emesse da Avio post Fusione.
    </p>
    <table border="1" cellspacing="1" cellpadding="7" width="581">
      <tbody>
        <tr>
          <td valign="top" width="20%">
            <p>
              <strong>Partecipante</strong>
            </p>
          </td>
          <td valign="top" width="20%">
            <p>
              <strong>(a) N. azioni oggetto di lock-up</strong>
            </p>
          </td>
          <td valign="top" width="20%">
            <p>
              <strong>(b) N. diritti di voto</strong>
            </p>
          </td>
          <td valign="top" width="20%">
            <p>
              <strong>(c) % su totale diritti di voto rappresentativi del capitale sociale</strong>
            </p>
          </td>
          <td valign="top" width="20%">
            <p>
              <strong>(d) % su totale azioni di categoria</strong>
            </p>
          </td>
        </tr>
        <tr>
          <td valign="top" width="20%">
            <p>
              <strong>InOrbit</strong>
            </p>
          </td>
          <td valign="top" width="20%">
            <p>
              <strong>904.058</strong>
            </p>
          </td>
          <td valign="top" width="20%">
            <p>
              <strong>904.058</strong>
            </p>
          </td>
          <td valign="top" width="20%">
            <p>
              <strong>3,91%</strong>
            </p>
          </td>
          <td valign="top" width="20%">
            <p>
              <strong>3,91%</strong>
            </p>
          </td>
        </tr>
      </tbody>
    </table>
    <strong><font size="3"><br />
    </font></strong><br />
    <br />
     
    <p>
      <strong><u>5. Controllo</u></strong>
    </p>
    <p>
      Alla data della presente comunicazione, nessun soggetto controlla Space2 ai sensi dell&#8217;art. 93 del TUF.
    </p>
    <p>
      Alla Data di Efficacia della Fusione, Avio non sar&#224; controllata di diritto da alcun soggetto.6. Contenuto dell&#8217;accordo di lock-up
    </p>
    <p>
      b) Impegni relativi alla circolazione delle azioni Avio successivamente alla Data di Efficacia della Fusione
    </p>
    <p>
      Le azioni ordinarie Space2 che saranno assegnate a InOrbit in concambio nell&#8217;ambito della Fusione saranno soggette a un vincolo di lock-up non inferiore a 24 mesi dalla Data di Efficacia della Fusione.
    </p>
    <p>
      Le disposizioni dell&#8217;accordo di lock-up non troveranno applicazione con riferimento alla costituzione di garanzie reali sulle azioni ordinarie Space2 che saranno assegnate in concambio.
    </p>
    <p>
      <u><strong>6. Durata dell&#8217;accordo di lock-up</strong></u>
    </p>
    <p>
      L&#8217;accordo di lock-up entrer&#224; in vigore alla Data di Efficacia della Fusione (pertanto, subordinatamente all&#8217;avveramento delle condizioni cui &#232; soggetta la Fusione) e avr&#224; una durata di 24 mesi a decorrere da tale data.
    </p>
    <p>
      <strong><u>7. Informazioni ulteriori</u></strong>
    </p>
    <p>
      L&#8217;accordo di lock-up &#232; stato depositato presso il Registro delle Imprese di Milano in data 21 febbraio 2017.
    </p>
    <p>
      Le informazioni di cui all&#8217;art. 130 del Regolamento Emittenti sono pubblicate sul sito web www.space2spa.com.
    </p>
    <p>
      L&#8217;accordo di lock-up &#232; regolato dalla legge italiana. Eventuali controversie relative all&#8217;accordo di lock-up saranno devolute alla competenza esclusiva del Tribunale di Milano.
    </p>
    <p>
      21 febbraio 2017
    </p>
  </body>
</html>

