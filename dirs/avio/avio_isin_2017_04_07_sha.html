<html>
<head>
<title>
      AVIO SPA - Estratto dei patti parasociali
    </title>
<meta content="stp" name="subjectList"/>
<meta content="750661" name="linkid"/>
<meta content="AVIO SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="AVIO SPA" name="societa"/>
<meta content="stpatti" name="ss_table"/>
<meta content="2014-08-12" name="date"/>
<meta content="stpatti" name="tipo"/>
<meta content="N;paladini;1408017120825" name="synchro"/>
<meta content="469077" name="codconsob"/>
</head>
<body>
<p align="center">
<strong>Informazioni essenziali ai sensi dell’art. 122 del D.Lgs. 24 febbraio 1998, n. 58</strong>
</p>
<p align="center">
<strong>AVIO SPA<br/>
</strong>Capitale sociale sottoscritto e versato Euro 90.761.670,00<br/>
      Sede legale in Roma, via Leonida Bissolati n. 76 27<br/>
      Registro Imprese di Roma e C.F. n. 09105940960
    </p>
<p align="justify">
      Ai sensi degli articoli 122 del D. Lgs. 58/1998 (il "<b>TUF</b>") e 130 del Regolamento Consob n. 11971 del 14 maggio 1999 (il "<b>Regolamento Emittenti</b>"), si riportano di seguito le informazioni essenziali relative al patto parasociale sottoscritto in data 31 marzo 2017 tra Leonardo S.p.A. ("<b>Leonardo</b>") e Space2 S.p.A. ("<b>Space2</b>" o
      l’"<b>Emittente</b>") - che, a esito dell’efficacia della fusione per incorporazione di Avio S.p.A. ("<b>Avio</b>") in Space2 (la "<b>Fusione</b>"), assumerà la denominazione di "<i>Avio S.p.A.</i>" - (il "<b>Patto Parasociale</b>"), il cui contenuto riproduce il contenuto del <i>term sheet</i> vincolante contenente, tra
      l’altro, alcune pattuizioni parasociali, sottoscritto dalle medesime parti in data 19 ottobre 2016 e pubblicato in data 24 ottobre 2016 in conformità alla normativa regolamentare applicabile.
    </p>
<p align="justify">
<b>1. <u>Premesse</u></b>
</p>
<p align="justify">
      (A) In data 1º dicembre 2016 l’Assemblea degli Azionisti di Space2 ha approvato l’operazione di <i>business combination</i> tra Space2 e Avio, da realizzarsi principalmente mediante l’acquisizione, da parte di Space2, di Leonardo e di In Orbit S.p.A. - società partecipata da alcuni <i>managers</i> di Avio - dell’intera partecipazione nel capitale sociale di
      Avio non detenuta da Leonardo - rappresentativa dell’85,68% del capitale sociale di Avio - (l’"<b>Acquisizione</b>") e la Fusione, mediante assegnazione ai soci di Avio diversi da Space2 di azioni ordinarie di Space2 rivenienti dall’aumento di capitale a servizio della Fusione, sulla base del rapporto di cambio determinato in n. 0,0402 azioni ordinarie Space2 da
      assegnare in concambio per ciascuna azione Avio.
    </p>
<p align="justify">
      (B) Nel contesto della sottoscrizione degli accordi volti a disciplinare termini e condizioni dell’integrazione societaria tra Space2 e Avio, in data 19 ottobre 2016 Space2 e Leonardo hanno sottoscritto un <i>term sheet</i> vincolante contenente, tra l’altro, alcune pattuizioni parasociali rilevanti ai sensi dell’art. 122, comma 5, del TUF aventi a oggetto: (i) la
      circolazione delle azioni della società risultante dalla Fusione; e (ii) la costituzione dei comitati interni al Consiglio di Amministrazione della società risultante dalla Fusione. Nel medesimo <i>term sheet</i>, Space2 e Leonardo si sono impegnate a riflettere le pattuizioni parasociali ivi contenute in un patto parasociale autonomo da sottoscriversi al <i>closing</i>
      dell’Acquisizione e con effetto dalla data di efficacia della Fusione.
    </p>
<p align="justify">
      (C) In esecuzione dell’operazione di <i>business combination</i> approvata dall’assemblea di Space2 del 1º dicembre 2016, in data 31 marzo 2017 è stata perfezionata l’Acquisizione ed è stato stipulato l’atto di Fusione, iscritto in data 4 aprile 2017. Gli effetti civilistici, contabili e fiscali della Fusione decorreranno dal 10 aprile 2017 (la
      "<b>Data di Efficacia della Fusione</b>"). Per effetto della Fusione, a partire dalla Data di Efficacia della Fusione Space2 muterà la propria ragione sociale in Avio S.p.A., cosicché gli azionisti di Space2, successivamente a tale data, diventeranno azionisti di Avio; nei paragrafi che seguono, pertanto, ogni riferimento a "Space2" o all’
      "Emittente" dovrà intendersi effettuato alla società risultante dalla Fusione.
    </p>
<p align="justify">
      (D) Sempre in data 31 marzo 2017, in attuazione delle previsioni del <i>term sheet</i> vincolante del 19 ottobre 2016, Space2 e Leonardo hanno sottoscritto il Patto Parasociale, che riproduce le previsioni di natura parasociale contenute nel <i>term sheet</i>, come di seguito riportate.
    </p>
<p align="justify">
<b>2. <u>Tipo di accordo</u></b>
</p>
<p align="justify">
      Le pattuizioni contenute nel Patto Parasociale, riprodotte in sintesi al paragrafo 6 che segue, sono riconducibili a pattuizioni parasociali rilevanti a norma dell’art. 122, commi 1 e 5, lett. b), del TUF.
    </p>
<p align="justify">
<b>3.</b> <u><b>Società i cui strumenti finanziari sono oggetto del Patto Parasociale</b></u>
</p>
<p align="justify">
      Le pattuizioni parasociali contenute nel Patto Parasociale hanno a oggetto le azioni ordinarie dell’Emittente <i>post</i> Fusione, società che avrà sede legale in Roma, via Leonida Bissolati, n. 76, capitale sociale Euro 90.761.670,00.
    </p>
<p align="justify">
<b>4.</b> <u><b>Parti del</b></u> <u><strong><font size="3">Patto Parasociale</font></strong> <b>e strumenti</b></u> <strong><font size="3">finanziari oggetto dello stesso</font></strong>
</p>
<p align="justify">
      Sono parti del Patto Parasociale: (i) Space2; e (ii) Leonardo, con sede in Roma, Piazza Monte Grappa, n. 4, capitale sociale pari a Euro 2.543.862.738,00, C.F. e numero d’iscrizione al Registro delle Imprese di Roma 00401990585.
    </p>
<p align="justify">
      Sono oggetto del Patto Parasociale tutte le azioni ordinarie dell’Emittente che saranno detenute da Leonardo successivamente al, e per effetto del, perfezionamento della Fusione e, pertanto, le azioni ordinarie assegnate a Leonardo in concambio delle azioni ordinarie dalla medesima detenute in Avio alla data di stipula dell’atto di Fusione.
    </p>
<p align="justify">
      La tabella che segue illustra: (a) il numero delle azioni Space2 <i>post</i> Fusione che sono conferite nel Patto Parasociale; (b) il numero dei diritti di voto che sono conferiti nel Patto Parasociale; (c) la percentuale rappresentata da tali diritti di voto rispetto al totale dei diritti di voto rappresentativi del capitale sociale dell’Emittente <i>post</i> Fusione; (d) la
      percentuale rappresentata dalle azioni conferite rispetto al totale delle azioni della medesima categoria emesse dall’Emittente <i>post</i> Fusione.
    </p>
<table border="1" cellpadding="7" cellspacing="1" width="581">
<tbody>
<tr>
<td valign="top" width="20%">
<p align="justify">
<b>PARTECIPANTE</b>
</p>
</td>
<td valign="top" width="20%">
<p align="justify">
<b>(A) N. AZIONI CONFERITE</b>
</p>
</td>
<td valign="top" width="20%">
<p align="justify">
<b>(B) N. DIRITTI DI VOTO</b>
</p>
</td>
<td valign="top" width="17%">
<p align="justify">
<b>(c) % SU TOTALE DIRITTI DI VOTO</b>
</p>
</td>
<td valign="top" width="17%">
<p align="justify">
<b>(D) % SU CAPITALE SOCIALE</b>
</p>
</td>
</tr>
<tr>
<td height="27" valign="top" width="20%">
<p align="justify">
              Leonardo S.p.A.
            </p>
</td>
<td height="27" valign="top" width="20%">
<p align="justify">
              6.627.604
            </p>
</td>
<td height="27" valign="top" width="20%">
<p align="justify">
              6.627.604
            </p>
</td>
<td height="27" valign="top" width="17%">
<p align="justify">
              28,61%
            </p>
</td>
<td height="27" valign="top" width="17%">
<p align="justify">
              28,29%
            </p>
</td>
</tr>
</tbody>
</table>
<strong><font size="3"><br/>
</font></strong><br/>
<br/>
<p align="justify">
<strong><font size="3">5. <u>Controllo</u></font></strong>
</p>
<p align="justify">
      Alla Data di Efficacia della Fusione l’Emittente non sarà controllato da alcun soggetto ai sensi dell’art. 93 del TUF.
    </p>
<p align="justify">
<strong><font size="3">6. <u>Contenuto del Patto Parasociale</u></font></strong>
</p>
<p align="justify">
<b><i>(a) Impegni relativi alla costituzione dei comitati interni al Consiglio di Amministrazione dell’Emittente</i> post <i>Fusione</i></b>
</p>
<p align="justify">
      Il Patto Parasociale contiene disposizioni volte a definire la composizione dei comitati interni al Consiglio di Amministrazione dell’Emittente <i>post</i> Fusione, così come costituiti dal Consiglio di Amministrazione dell’Emittente nella riunione del 19 gennaio 2017. In particolare, all’interno del Consiglio di Amministrazione sono stati istituiti i seguenti
      comitati interni che svolgeranno funzioni consultive rispetto all’attività del Consiglio di Amministrazione e saranno composti in maggioranza da membri indipendenti tra cui sarà selezionato il Presidente:
    </p>
<div style="MARGIN-LEFT: 2em">
<p align="justify">
        (i) il Comitato Nomine e Compensi, che svolgerà funzioni consultive relative alla nomina dei <i>top managers</i> di Space2 <i>post</i> Fusione - ivi inclusi il Presidente del Consiglio di Amministrazione e l’amministratore delegato - e che sarà composto da 3 membri, di cui 1 di nomina di Leonardo e 2 - di cui uno svolgerà il ruolo di presidente - saranno
        amministratori indipendenti di designazione di Space2;
      </p>
<p align="justify">
        (ii) il Comitato di Controllo e Rischi, il cui presidente sarà designato da Leonardo;
      </p>
<p align="justify">
        (iii) il Comitato Parti Correlate, il cui presidente sarà un amministratore indipendente;
      </p>
<p align="justify">
        (iv) il Comitato Investimenti, che dovrà riunirsi su base almeno trimestrale anche al fine di procedere alla c.d. "<i>business review</i>" e avrà un ruolo consultivo in relazione (i) al <i>budget</i>, (ii) al <i>business plan</i> e (iii) agli investimenti di particolare rilievo e di natura straordinaria e agli investimenti o operazioni straordinarie che abbiano
        caratteristiche tali da modificare sostanzialmente l’attività e il <i>business</i> e sarà presieduto da un membro di designazione di Leonardo e composto dall’amministratore delegato e da altro membro indipendente; e
      </p>
<p align="justify">
        (v) il Comitato Strategico Golden Power, che avrà un ruolo consultivo per le attività strategiche rilevanti per la sicurezza nazionale e la gestione delle tematiche afferenti alla cd. normativa <i>golden power</i> e sarà composto da un membro di designazione di Leonardo, dal presidente del consiglio di amministrazione o dall’amministratore delegato e da un membro
        indipendente.
      </p>
</div>
<p align="justify">
      Ai sensi del Patto Parasociale, nel corso della prima riunione successiva alla Data di Efficacia della Fusione, il Consiglio di Amministrazione dell’Emittente procederà alla nomina dei componenti dei comitati interni in conformità alla disposizioni sopra descritte.
    </p>
<p align="justify">
<b><i>(b) Impegni relativi alla nomina dell’amministratore delegato e del presidente del Consiglio di Amministrazione dell’Emittente</i> post <i>Fusione</i></b>
</p>
<p align="justify">
      Ai sensi del Patto Parasociale, nel corso della prima riunione successiva alla Data di Efficacia della Fusione, il Consiglio di Amministrazione dell’Emittente procederà alla nomina de: (i) l’ing. Giulio Ranzo quale amministratore delegato dell’Emittente <i>post</i> Fusione; e (ii) il dott. Roberto Italia quale presidente del consiglio di amministrazione
      dell’Emittente <i>post</i> Fusione.
    </p>
<p align="justify">
<i><b>(c) Impegni relativi alla circolazione delle azioni ordinarie dell’Emittente (successivamente alla Data di Efficacia della Fusione)</b></i>
</p>
<p align="justify">
      Le azioni ordinarie dell’Emittente che saranno assegnate a Leonardo in concambio nell’ambito della Fusione saranno soggette a un vincolo di <i>lock-up</i> pari a 24 mesi dalla Data di Efficacia della Fusione.
    </p>
<p align="justify">
<b>6. <u>Durata del Patto Parasociale</u></b>
</p>
<p align="justify">
      Il Patto Parasociale entrerà in vigore alla Data di Efficacia della Fusione e avrà una durata di 24 mesi a decorrere da tale data.
    </p>
<p align="justify">
<strong>7. <u>Informazioni ulteriori</u></strong>
</p>
<p align="justify">
      Le informazioni di cui all’art. 130 del Regolamento Emittenti sono pubblicate sul sito web <a href="http://www.avio.com"><u><font color="#0066cc">www.avio.com</font></u></a>.
    </p>
<p>
      Si ricorda che il term sheet <span style="mso-bidi-font-weight: bold">sottoscritto da Space2 e da Leonardo</span> in data 19 ottobre 2016 - di cui il Patto Parasociale riproduce il contenuto - è stato depositato, limitatamente alle pattuizioni di rilevanza parasociale, presso il Registro delle Imprese di Milano in data 24 ottobre 2016.
    </p>
<p>
      Il Patto Parasociale è regolato dalla legge italiana. Eventuali controversie relative al Patto Parasociale saranno devolute alla competenza esclusiva del Tribunale di Milano.
    </p>
<p>
      7 aprile 2017
    </p>
<p align="left">
<strong>[TL.1.17.1]