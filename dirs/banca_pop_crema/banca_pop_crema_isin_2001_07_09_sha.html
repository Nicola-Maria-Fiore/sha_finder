/b>
</p>
<p align="justify">
       
    </p>
<p align="center">
<b>* * *</b>
</p>
<p>
      Ai sensi dell'art. 122 del D.Lgs 24 febbraio 1998, n. 58 e degli articoli 129 e 130 del Regolamento approvato con Delibera Consob n. 11971 del 14 maggio 1999 e successive modificazioni, si rende noto che in data 29 giugno 2001 le società Banca Popolare di Lodi s.c. a r.l. (" <strong>BPL</strong>"), titolare di n. 2.651.044 azioni ordinarie della Banca Popolare di Crema
      S.p.A. pari al 68,6% del capitale sociale e Commercial Union Italia S.p.A. (" <strong>CUI</strong>"), titolare di n. 917.403 azioni ordinarie della Banca Popolare di Crema S.p.A. pari al 23,7% del capitale sociale, in connessione con il contratto di bancassurance concluso in pari data tra le stesse parti, hanno concluso un accordo (l'"Accordo") contenente, tra le
      altre pattuizioni, i seguenti impegni:
    </p>
<blockquote>
<p>
        (i) BPL ha promesso e garantito a CUI che quest'ultima avrà il diritto di designare un membro del Consiglio di Amministrazione e un Sindaco Effettivo della Banca Popolare di Crema S.p.A.; la nomina del membro designato da CUI nel Collegio Sindacale di quest'ultima società dovrà intervenire al più tardi alla data di scadenza del Collegio Sindacale in carica alla
        data di conclusione dell'Accordo.<br/>
        Tale impegno rientra nell'ambito delle previsioni di cui all'art. 122, comma 1, del D.Lgs. 24 febbraio 1998, n. 58;
      </p>
<p>
        (II) CUI si è impegnata a mantenere, direttamente e/o attraverso società del Gruppo CUI, la proprietà delle n. 917.403 azioni ordinarie della Banca Popolare di Crema S.p.A. di cui è titolare.<br/>
        Tale impegno rientra nell'ambito delle previsioni di cui all'art. 122, comma 5, lettera b), del D.Lgs. 24 febbraio 1998, n. 58.
      </p>
</blockquote>
<p>
      Le pattuizioni di cui ai punti (i) e (ii) che precedono avranno una durata di 3 anni dalla data di conclusione dell'Accordo. Le medesime pattuizioni si rinnoveranno tacitamente di triennio in triennio, sino alla scadenza del contratto di bancassurance sopracitato (vale a dire sino al 31 dicembre 2009, ovvero sino alla diversa anteriore scadenza che dovesse essere stabilita
      dall'Autorità Garante della Concorrenza e del Mercato in esito al procedimento di valutazione del predetto contratto di bancassurance ai sensi dell'art. 13 della L. 287/90), salva la facoltà di disdetta di ciascuna delle parti, da significare all'altra parte con preavviso di 6 mesi rispetto alla scadenza del triennio. Qualora venisse revocata la quotazione dei titoli
      della Banca Popolare di Crema S.p.A., le pattuizioni in oggetto avranno durata sino alla scadenza del contratto di bancassurance.
    </p>
<p>
      Si comunica che CUI è una società facente parte del Gruppo CGNU, a capo del quale vi è la società CGNU plc, con sede in Londra, St. Helen's, 1 Undershaft, EC3P 3DQ, Regno Unito.
    </p>
<p>
      L'Accordo sarà depositato presso il Registro delle Imprese di Cremona nei termini di legge.
    </p>
<p>
      Milano, 9 luglio 2001
    </p>
<p>
<b>[BI.2.01.1]