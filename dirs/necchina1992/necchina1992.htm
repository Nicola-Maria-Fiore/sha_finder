<html>
  <head>
    <title>
      PARTECIPAZIONI ITALIANE SPA (ex NECCHI SPA) - Estratto dei patti parasociali
    </title>
    <meta name="subjectList" content="stp" />
    <meta name="linkid" content="147389" />
    <meta name="Description" content="PARTECIPAZIONI ITALIANE SPA (ex NECCHI SPA) - Estratto dei patti parasociali" />
    <meta name="ss_family" content="stpatti" />
    <meta name="societa" content="PARTECIPAZIONI ITALIANE SPA" />
    <meta name="ss_table" content="stpatti" />
    <meta name="date" content="2006-10-29" />
    <meta name="tipo" content="stpatti" />
    <meta name="synchro" content="N;gloria;1119274416272" />
    <meta name="codconsob" content="30269" />
  </head>
  <body>
    <p align="left">
      <b>Estratto dei patti parasociali comunicati alla Consob ai sensi dell&#39;art. 122 del d.lgs. 24.2.1998, n. 58</b>&#160;&#160;
    </p>
    <p align="center">
      <strong>NECCHI S.P.A.<br />
      </strong>(ora Partecipazioni Italiane s.p.a.)
    </p>
    <p>
      L&#39;accordo in questione prevede i seguenti impegni:
    </p>
    <p>
      - la vendita a terzi delle azioni vincolate &#232; subordinata al gradimento del Comitato Direttivo;
    </p>
    <p>
      - sono ammessi trasferimenti di azioni sindacate all&#39;interno di uno stesso gruppo societario, previa comunicazione del Comitato Direttivo; le azioni trasferite resteranno vincolate in sindacato;
    </p>
    <p>
      - in caso di aumento del capitale sociale, i partecipanti sono impegnati ad esercitare i propri diritti di opzione ed a vincolare le nuove azioni;&#160;
    </p>
    <p>
      - le azioni vincolate rimangono depositate presso la sede della societ&#224;;&#160;
    </p>
    <p>
      - l&#39;ammissione di nuovi partecipanti deve essere approvata all&#39;unanimit&#224; dall&#39;assemblea dei partecipanti ed &#232; condizionata ad un apporto non inferiore al 4% del capitale avente diritto al voto ed alla accettazione dell&#39;accordo stesso;
    </p>
    <p>
      - gli organi dell&#39;accordo sono:
    </p>
    <blockquote>
      <p>
        a. l&#39;Assemblea dei Partecipanti, che delibera, con il voto favorevole di almeno il 60% delle azioni vincolate, in materia di nomina del Comitato Direttivo e del Presidente e di ammissione di nuovi partecipanti;
      </p>
      <p>
        b. il Comitato Direttivo, che delibera, con il voto favorevole di tanti membri che rappresentino almeno il 60% delle azioni vincolate, in materia di valutazione dei risultati, variazione del capitale, composizione degli organi sociali ed in genere di materiale di competenza delle assembleeordinarie e straordinarie della Societ&#224;, con facolt&#224; di designare rappresentanti nelle
        assemblee per l&#39;esercizio del voto secondo istruzioni del Comitato stesso;
      </p>
    </blockquote>
    <p>
      - l&#39;accordo ha validit&#224; fino al 30 settembre 1996 e si rinnover&#224; tacitamente di tre anni in tre anni, salvo disdetta da comunicarsi almeno tre mesi prima della scadenza.
    </p>
    <blockquote>
      <p>
        &#160;&#160;&#160;&#160;
      </p>
    </blockquote>
    <p>
      Elementi salienti del patto di sindacato in essere tra azionisti <b>NECCHI</b>
    </p>
    <table class="resultTable2">
      <tr valign="top">
        <td class="resultTD2" width="385">
          <strong>Azionista</strong>
        </td>
        <td class="resultTD2" width="196">
          <strong>Azioni sindacate</strong>
        </td>
        <td class="resultTD2" width="158">
          <strong>% sul totale delle azioni sindacate</strong>
        </td>
        <td class="resultTD2" width="104">
          <strong>% sul capitale sociale</strong>
        </td>
      </tr>
      <tr valign="top">
        <td class="resultTD2" width="385">
          FINABE S.r.l.
        </td>
        <td class="resultTD2" width="196">
          9.720.000
        </td>
        <td class="resultTD2" width="158">
          52.94
        </td>
        <td class="resultTD2" width="104">
          9.82
        </td>
      </tr>
      <tr valign="top">
        <td class="resultTD2" width="385">
          Ing. Giampiero BECCARIA in rappresentanza della Moglie Signora Giordani Piera e dei Figli Bruno, Paolo e Ludovico Beccaria
        </td>
        <td class="resultTD2" width="196">
          3.240.000
        </td>
        <td class="resultTD2" width="158">
          17.65
        </td>
        <td class="resultTD2" width="104">
          3.27
        </td>
      </tr>
      <tr valign="top">
        <td class="resultTD2" width="385">
          Dr. Giannino MARZOTTO in rappresentanza delle Figlie Signore: Maria Rosaria, Cristiana e Margherita Marzotto
        </td>
        <td class="resultTD2" width="196">
          3.240.000
        </td>
        <td class="resultTD2" width="158">
          17.65
        </td>
        <td class="resultTD2" width="104">
          3.27
        </td>
      </tr>
      <tr valign="top">
        <td class="resultTD2" width="385">
          SOLOFID S.p.A.
        </td>
        <td class="resultTD2" width="196">
          2.160.000
        </td>
        <td class="resultTD2" width="158">
          11.76
        </td>
        <td class="resultTD2" width="104">
          2.18
        </td>
      </tr>
      <tr valign="top">
        <td class="resultTD2" width="385">
          &#160;
        </td>
        <td class="resultTD2" width="196">
          <strong>18.360.000</strong>
        </td>
        <td class="resultTD2" width="158">
          <strong>100.00</strong>
        </td>
        <td class="resultTD2" width="104">
          <strong>18.54</strong>
        </td>
      </tr>
    </table>
    <p>
      <br />
      9 ottobre 1999
    </p>
    <p>
      <b>[NA.1.99.2]</b>
    </p>
    <p>
      <b>PATTO SCIOLTOSI IN DATA 23 APRILE 2001 COME DA PUBBLICAZIONE IN DATA 26 APRILE 2001</b>
    </p>
    <p>
    </p>
    <hr />
    <p align="center">
      <strong>NECCHI S.P.A.</strong><br />
      (ora Partecipazioni Italiane s.p.a.)
    </p>
    <p>
      Si rende noto il contenuto del patto parasociale (l&quot;Accordo&quot;) avente ad oggetto azioni Necchi S.p.A. stipulato in data 4 dicembre 2004 tra Banca Popolare di Lodi S.c. a r.l. (&quot;BPL&quot;), Giampiero Beccaria, Piera Giordani Beccaria, Ludovico Beccaria, Paolo Beccaria, Bruno Beccaria e Anna Beccaria (i &quot;Soci di Riferimento&quot;).
    </p>
    <p>
      <strong>1. SOCIET&#192; I CUI STRUMENTI FINANZIARI SONO OGGETTO DELL&#39;ACCORDO</strong>
    </p>
    <p>
      Necchi S.p.A., con sede legale in via della Repubblica, 34 Pavia (<strong>&quot;Necchi&quot;)</strong>
    </p>
    <p>
      <strong>2. SOGGETTI ADERENTI ALL&#39;ACCORDO</strong>
    </p>
    <p>
      I partecipanti all&#39;Accordo (i <strong>&quot;Partecipanti&quot;)</strong> sono:
    </p>
    <blockquote dir="ltr" style="MARGIN-RIGHT: 0px">
      <p>
        - Necchi S.p.A., con sede legale in Pavia, via della Repubblica, 34;
      </p>
      <p>
        - Banca Popolare di Lodi Scarl, con sede in Lodi, via Polenghi Lombardo, 13;
      </p>
      <p>
        - Giampiero Beccaria, nato a Brescia, il 22 gennaio 1944, C.F. BCCGPR44A22B157Z;
      </p>
      <p>
        - Piera Giordani Beccaria, nata a Brescia, il 7 agosto 1946, C.F. GRDPRI46M47B157R;
      </p>
      <p>
        - Ludovico Beccaria, nato a Brescia, il 6 febbraio 1976, C.F. BCCLVC76B06B157N;
      </p>
      <p>
        - Paolo Beccaria, nato a Brescia, il 6 febbraio 1976, C.F. BCCPLA76B06B157J;
      </p>
      <p>
        - Bruno Beccaria, nato a Brescia, il 2 maggio 1973, C.F. BCCBRN73E02B157I;
      </p>
      <p>
        - Anna Beccaria, nata a Brescia, il 12 febbraio 1984, C.F. BCCNNA84B52B157S.
      </p>
    </blockquote>
    <p>
      <strong>3. AZIONI OGGETTO DELL&#39;ACCORDO</strong>
    </p>
    <p>
      Oggetto dell&#39;Accordo sono le azioni ordinarie Necchi S.p.A. possedute dai Partecipanti all&#39;Accordo come indicate nella tabella che segue:
    </p>
    <p>
      &#160;
    </p>
    <table class="basicTable" cellspacing="0" cellpadding="0" width="100%" border="1">
      <tr valign="top">
        <td>
          <strong>Partecipante</strong>
        </td>
        <td align="middle">
          <strong>n. azioni ordinarie&#160;<br />
          possedute</strong>
        </td>
        <td align="middle">
          <strong>Percentuale su capitale&#160;<br />
          sociale ordinario di Necchi</strong>
        </td>
        <td align="middle">
          <strong>Percentuale sulle&#160;<br />
          Azioni sindacate</strong>
        </td>
      </tr>
      <tr valign="top">
        <td>
          BPL
        </td>
        <td align="right">
          22.071.024
        </td>
        <td align="right">
          9,658
        </td>
        <td align="right">
          41,626
        </td>
      </tr>
      <tr valign="top">
        <td>
          Giampiero Beccaria
        </td>
        <td align="right">
          8.241.225
        </td>
        <td align="right">
          3,614
        </td>
        <td align="right">
          15,543
        </td>
      </tr>
      <tr valign="top">
        <td>
          Piera Giordani Beccaria
        </td>
        <td align="right">
          4.545.986
        </td>
        <td align="right">
          1,993
        </td>
        <td align="right">
          8,573
        </td>
      </tr>
      <tr valign="top">
        <td>
          Ludovico Beccaria
        </td>
        <td align="right">
          4.537.699
        </td>
        <td align="right">
          1,990
        </td>
        <td align="right">
          8,558
        </td>
      </tr>
      <tr valign="top">
        <td>
          Paolo Beccaria
        </td>
        <td align="right">
          4.537.699
        </td>
        <td align="right">
          1,990
        </td>
        <td align="right">
          8,558
        </td>
      </tr>
      <tr valign="top">
        <td>
          Bruno Beccaria
        </td>
        <td align="right">
          4.537.699
        </td>
        <td align="right">
          1,990
        </td>
        <td align="right">
          8,558
        </td>
      </tr>
      <tr valign="top">
        <td>
          Anna Beccaria
        </td>
        <td align="right">
          4.550.000
        </td>
        <td align="right">
          1,995
        </td>
        <td align="right">
          8,581
        </td>
      </tr>
      <tr valign="top">
        <td>
          <strong>Totale</strong>
        </td>
        <td align="right">
          <strong>53.021.332</strong>
        </td>
        <td align="right">
          <strong>23,23</strong>
        </td>
        <td align="right">
          <strong>100,00</strong>
        </td>
      </tr>
    </table>
    <p>
      <strong>4. PREMESSE DELL&#39;ACCORDO</strong>
    </p>
    <p>
      A) Necchi versa attualmente in crisi ed in temporanea difficolt&#224; finanziaria; inoltre, alla data di sottoscrizione dell&#39;Accordo, successivamente alle rinunce da parte di (a) BPL per euro 6 milioni e di (b) Ludovico Beccaria, Paolo Beccaria, Bruno Beccaria e Anna Beccaria per complessivi euro 4 milioni di crediti, permangono le condizioni previste dall&#39;art. 2446 c.c. che rendono
      necessaria la riduzione del capitale sociale di Necchi..B) BPL &#232; creditrice di Necchi per l&#39;importo di circa euro 6,8 milioni, a titolo di finanziamenti concessi, e di euro 4.006.024, in forza del possesso di n. 7.757.600 obbligazioni Necchi 1999-2005 con scadenza 1&#176; maggio 2005 (le <strong>&quot;Obbligazioni Necchi&quot;</strong>).
    </p>
    <p>
      C) Le Parti intendono con l&#39;Accordo definire un piano di salvataggio finalizzato al risanamento della Necchi (il <strong>&quot;Piano&quot;</strong>). Il Piano si articola, esattamente, in due fasi distinte: i) la ristrutturazione del debito di Necchi (la <strong>&quot;Ristrutturazione del Debito&quot;</strong>); ii) il rafforzamento patrimoniale di Necchi da realizzare attraverso
      l&#39;integrazione con la Bormioli Rocco e Figlio S.p.A (&quot;<strong>Bormioli Rocco&quot;)</strong>, societ&#224; controllata per il 52% del capitale dalla Bormioli Finanziaria S.p.A. (&quot;<strong>Bormioli Finanziaria&quot;</strong>) di cui, a sua volta, Glass Italy BV (<strong>&quot;Glass&quot;</strong>) detiene il 99,8% del capitale (il <strong>&quot;Rafforzamento
      Patrimoniale&quot;</strong>). Il predetto Rafforzamento Patrimoniale ha, a sua volta, come proprio presupposto, il riequilibrio economico-patrimoniale e finanziario di Necchi.
    </p>
    <p>
      D) La Ristrutturazione del Debito riguarda le seguenti passivit&#224; (il <strong>&quot;Debito Necchi&quot;</strong>): a) il debito assunto nei confronti di BPL pari a circa euro 6,8 milioni; b) il debito nei confronti dei possessori delle Obbligazioni Necchi pari ad euro 15.325.373, oltre interessi maturati, di cui euro 4.006.024, oltre interessi maturati, nei confronti
      dell&#39;obbligazionista BPL.
    </p>
    <p>
      E) Le Parti intendono attuare la Ristrutturazione del Debito mediante estinzione del Debito Necchi a fronte della conversione dei correlativi crediti in capitale di rischio; a tali fini BPL, consapevole di operare una scelta gradita al mercato, intende promuovere un&#39;offerta pubblica di acquisto sulla totalit&#224; delle Obbligazioni Necchi in circolazione
      (l&#39;<strong>&quot;Offerta&quot;</strong>).
    </p>
    <p>
      F) E&#39; volont&#224; delle Parti realizzare il Rafforzamento Patrimoniale di Necchi mediante il conferimento da parte di Glass della partecipazione, pari al 99,80 per cento, che detta societ&#224; detiene nel capitale della Bormioli Finanziaria (il <strong>&quot;Conferimento della Partecipazione&quot;)</strong>. Il Conferimento della Partecipazione &#232; finalizzato a portare sotto il
      coordinamento di Necchi, la partecipazione, pari al 52%, che la Bormioli Finanziaria detiene nel capitale della Bormioli Rocco, s&#236; da rafforzare, in modo significativo, il ruolo di Necchi quale holding quotata operante nel settore delle partecipazioni industriali.
    </p>
    <p>
      G) In data 9 dicembre 2004 il Management Board di Glass si &#232; riunito deliberando, tra l&#39;altro, di approvare l&#39;operazione di integrazione tra Necchi e Bormioli Finanziaria attraverso la sottoscrizione di un aumento di capitale di Necchi riservato a Glass da liberarsi mediante il Conferimento della Partecipazione, conferendo allo scopo mandato ad un proprio Director di definire i
      termini e le condizioni dell&#39;operazione e di convocare l&#39;assemblea dei soci di Glass affinch&#233; assuma tutte le necessarie delibere.
    </p>
    <p>
      <strong>5. CONTENUTO DELL&#39;ACCORDO</strong>
    </p>
    <p>
      <u>Pattuizioni rilevanti ai sensi dell&#39;art. 122, comma 1 TUF</u>
    </p>
    <p>
      L&#39;Accordo impegna Necchi, BPL e i Soci di Riferimento ad assumere le necessarie delibere per conseguire gli obiettivi della Ristrutturazione del Debito e del Rafforzamento Patrimoniale di Necchi.
    </p>
    <p>
      In particolare, con riferimento all&#39;obiettivo di Ristrutturazione del Debito, Necchi:
    </p>
    <blockquote dir="ltr" style="MARGIN-RIGHT: 0px">
      <p>
        1) si &#232; impegnata a convocare per non oltre il giorno 31 gennaio 2005, per il tramite del proprio Consiglio di Amministrazione, un&#39;assemblea straordinaria dei soci (la <strong>&quot;Prima Assemblea&quot;)</strong> per deliberare, previo abbattimento del capitale per perdite dovuto ai sensi e per gli effetti di cui all&#39;art. 2446 c. c., un aumento di capitale di massimi euro
        4.006.024 a servizio del conferimento, da parte di BPL e/o di eventuali suoi cessionari, del credito vantato in forza delle Obbligazioni Necchi, dal valore nominale di euro 4.006.024 milioni, possedute da BPL alla data di sottoscrizione dell&#39;Accordo;
      </p>
      <p>
        2) si &#232; impegnata a convocare per non oltre il giorno 21 marzo 2005, per il tramite del proprio Consiglio di Amministrazione, una seconda Assemblea Straordinaria al fine di approvare un ulteriore aumento di capitale a pagamento, deliberato ai sensi dell&#39;art. 2441, comma quinto, cod. civ. per un ammontare di circa euro 18,2 milioni (la <strong>&quot;Seconda
        Assemblea&quot;</strong>).
      </p>
      <p>
        L&#39;aumento, riservato a BPL e/o a suoi eventuali cessionari, sar&#224; sottoscritto mediante estinzione per compensazione degli ulteriori crediti vantati da BPL nei confronti di Necchi, compresi i crediti incorporati nelle Obbligazioni acquistate ad esito dell&#39;Offerta di cui alla Premessa E).
      </p>
    </blockquote>
    <p>
      Con riferimento all&#39;obiettivo del Rafforzamento Patrimoniale, Necchi si &#232; impegnata, per il tramite del proprio Consiglio di Amministrazione:
    </p>
    <blockquote dir="ltr" style="MARGIN-RIGHT: 0px">
      <p>
        3) ad indicare nell&#39;ordine del giorno della Prima Assemblea l&#39;adozione di un nuovo statuto sociale che preveda: a) il cambiamento della denominazione sociale; b) la modifica dell&#39;oggetto sociale con la previsione dell&#39;&quot;attivit&#224; di assunzione di partecipazioni in societ&#224; industriali&quot; e l&#39;inserimento dell&#39;esercizio in forma diretta ed indiretta,
        dell&#39;&quot;attivit&#224; di fabbricazione del vetro e di prodotti vetrari&quot;.
      </p>
      <p>
        4) ad indicare nell&#39;ordine del giorno della Seconda Assemblea le seguenti materie: i) l&#39;aumento del capitale a servizio del Conferimento della Partecipazione da parte di Glass; ii) l&#39;aumento del capitale finalizzato al ripristino del flottante di Necchi, per un importo da definirsi.
      </p>
    </blockquote>
    <p>
      I Soci di Riferimento si sono impegnati a votare nella Prima e Seconda Assemblea in senso favorevole alle proposte del Consiglio di Amministrazione di Necchi funzionali alla realizzazione della Ristrutturazione del Debito e del Rafforzamento Patrimoniale.
    </p>
    <p>
      Inoltre, i Soci di Riferimento si sono impegnati, al fine di garantire una composizione del Consiglio di Amministrazione che rifletta i nuovi equilibri della compagine azionaria di Necchi, quale derivante dalla Ristrutturazione del Debito e dal Rafforzamento Patrimoniale, a fare quanto possibile affinch&#233; i consiglieri in carica alla data di sottoscrizione dell&#39;Accordo, ovvero
      quelli successivamente cooptati o nominati, cessino dall&#39;incarico di amministratori prima della data di della Seconda Assemblea. A tal fine il Socio di Riferimento, ed attuale Amministratore Delegato di Necchi, ingegner Giampiero Beccaria, si &#232; impegnato, con la sottoscrizione dell&#39;Accordo, a dare le proprie dimissioni prima della data della Seconda Assemblea.
    </p>
    <p>
      <u>Pattuizioni rilevanti ai sensi dell&#39;art. 122, comma 5, lett. c) TUF</u>
    </p>
    <p>
      BPL, a seguito della modifica dell&#39;oggetto sociale di Necchi, si &#232; impegnata, al fine di evitare il possibile scioglimento di Necchi, ad esercitare il diritto di opzione sulle azioni dei soci recedenti, ai sensi e per gli effetti di cui all&#39;art. 2437 - <em>quate</em>r, primo comma c.c., nonch&#233; ad esercitare il diritto di prelazione di cui al terzo comma del predetto art
      2437 - <em>quat</em>er c.c.. sulle azioni dei soci recedenti che siano rimaste inoptate.
    </p>
    <p>
      <strong>6. CONTROLLO DELLA SOCIETA&#39;</strong>
    </p>
    <p>
      Nessuno dei soggetti che ha sottoscritto l&#39;Accordo detiene il controllo di Necchi ai sensi dell&#39;art. 93 del TUF.
    </p>
    <p>
      <strong>7. DURATA DELL&#39;ACCORDO</strong>
    </p>
    <p>
      L&#39;Accordo esaurisce i propri effetti con l&#39;assunzione delle delibere funzionali alla Ristrutturazione del Debito ed al Rafforzamento Patrimoniale indicate all&#39;ordine del giorno della Prima e Seconda Assemblea e con l&#39;esercizio del diritto di opzione e di prelazione da parte di BPL sulle azioni dei soci recedenti.
    </p>
    <p>
      <strong>8. DEPOSITO ACCORDO</strong>
    </p>
    <p>
      L&#39;Accordo sar&#224; depositato presso il registro delle Imprese di Pavia in conformit&#224; al disposto dell&#39;art. 122, comma 1, lett. c) del TUF.
    </p>
    <p>
      <strong>9. SOGGETTO PRESSO IL QUALE LE AZIONI ORDINARIE SONO DEPOSITATE</strong>
    </p>
    <p>
      L&#39;Accordo non contiene obblighi di deposito delle azioni ordinarie Necchi.
    </p>
    <p>
      14 dicembre 2004
    </p>
    <p>
      <strong>[NA.2.04.1]</strong>&#160;
    </p>
    <p>
      <strong>PATTO SCIOLTO CON PUBBLICAZIONE AVVENUTA IL 30 MAGGIO 2005</strong>
    </p>
    <p align="left">
      <b>Estratto dei patti parasociali comunicati alla Consob ai sensi dell&#39;art. 122 del d.lgs. 24.2.1998, n. 58</b>
    </p>
    <p align="center">
      <b>PARTECIPAZIONI ITALIANE S.P.A.&#160;<br />
      (ex Necchi s.p.a.)</b>
    </p>
    <p>
      Estratto del patto parasociale sottoscritto in data 31 marzo 2005 fra Glass Italy B.V., Banca Popolare di Lodi S.c. a r.l. ed Efibanca S.p.A. relativo a Glass Italy B.V. (il <strong>&quot;Patto Parasociale&quot;</strong>)&#160;
    </p>
    <p>
      <b>1. Societ&#224; i cui strumenti finanziari sono oggetto del Patto Parasociale</b>
    </p>
    <p>
      La societ&#224; i cui strumenti finanziari sono oggetto del Patto Parasociale &#232; Glass Italy B.V., societ&#224; di diritto olandese, con sede in Herengracht 400, 1017 Amsterdam, iscritta nel <i>Trade Registrar</i> di Amsterdam al n. 34192158 (<strong>&quot;Glass&quot;</strong>), la quale controlla direttamente, ai sensi dell&#39;art. 2359, n. 1, c.c., la societ&#224; Partecipazioni
      Italiane Societ&#224; per Azioni, societ&#224; di diritto italiano, quotata sul Mercato Telematico Azionario organizzato e gestito da Borsa Italiana S.p.A., avente sede in Pavia, Viale della Repubblica n. 34 (<strong>&quot;Partecipazioni Italiane&quot;</strong>), essendo titolare di n. 910.714.285 azioni ordinarie, rappresentative dell&#39;82,68% del capitale sociale di Partecipazioni
      Italiane. Tale partecipazione &#232; stata acquisita da Glass in data 5 aprile 2005, per effetto della stipulazione con Partecipazioni Italiane di un <i>&quot;Atto di sottoscrizione con conferimento di partecipazion</i>e&quot;, in forza del quale Glass ha interamente sottoscritto e versato l&#39;aumento di capitale di Euro 153.000.000,00 deliberato da Partecipazioni Italiane in data 22
      marzo 2005 ex art. 2441, comma 4, primo periodo, c.c.. Tale aumento di capitale &#232; stato liberato da Glass mediante il conferimento a Partecipazioni Italiane di nn. 13.357.889 azioni, del valore nominale di Euro 1 ciascuna, rappresentative del 99,85% circa del capitale della societ&#224; Bormioli Finanziaria S.p.A., con sede in Parma, Piazza Garibaldi n. 17, codice fiscale e numero di
      iscrizione nel Registro delle Imprese di Parma 11264330157.
    </p>
    <p>
      <b>2. Soggetti aderenti al Patto Parasociale</b>
    </p>
    <p>
      I soggetti aderenti al Patto Parasociale sono i seguenti:
    </p>
    <p>
      - Glass, titolare dell&#39;82,68% del capitale sociale di Partecipazioni Italiane;
    </p>
    <p>
      - Efibanca S.p.A. (<strong>&quot;Efibanca&quot;</strong>) - titolare di tutte le n. 2.369 azioni di Classe B emesse da Glass rappresentative del 5% del capitale sociale della stessa - la quale esercita, anche nell&#39;interesse della propria capogruppo Banca Popolare di Lodi S.c. a r.l. (<strong>&quot;BPL&quot;</strong>), il controllo di Stichting Glass Italy, fondazione di diritto olandese
      che detiene tutte le n. 45.000 azioni di Classe A emesse da Glass, rappresentative del restante 95% del capitale sociale di Glass (la &quot;Fondazione&quot;). Il controllo sulla Fondazione &#232; esercitato da Efibanca in virt&#249; dei diritti indicati nel successivo punto 3; e&#160;
    </p>
    <p>
      - BPL titolare indirettamente del 99,61% del capitale sociale di Efibanca e del 12,64% del capitale sociale di Partecipazioni Italiane. In virt&#249; del controllo di Efibanca detenuto da BPL, a quest&#39;ultima fa indirettamente capo il controllo della Fondazione.&#160;
    </p>
    <p>
      (Glass, BPL ed Efibanca, congiuntamente, le &quot;Parti&quot;).
    </p>
    <p>
      <b>3. Soggetto che esercita il controllo di Glass</b>
    </p>
    <p>
      Glass &#232; soggetta al controllo di Efibanca, anche nell&#39;interesse della propria capogruppo BPL (il <strong>&quot;Gruppo BPL&quot;</strong>), in virt&#249; delle disposizioni del Patto Parasociale relativo a Glass nonch&#233; tramite l&#39;esercizio del controllo sulla Fondazione. L&#39;atto costitutivo della Fondazione, infatti, prevede che l&#39;organo direttivo sia composto da tre
      amministratori, di cui un amministratore di classe A e due amministratori di classe B, e circoscrive la nomina dell&#39;amministratore di classe A all&#39;interno di una lista predefinita di quattro nominativi, inseriti su indicazione di Efibanca.
    </p>
    <p>
      Gli amministratori di classe B sono nominati su designazione di una societ&#224; di servizi di diritto olandese, ma previo gradimento espresso dell&#39;amministratore di classe A. Sempre in base all&#39;atto costitutivo della Fondazione, le decisioni pi&#249; rilevanti relative alla gestione della Fondazione, tra cui quelle in materia di disposizione dei beni facenti parte del patrimonio
      della Fondazione, devono essere assunte con il consenso dell&#39;amministratore di classe A. Essendo Efibanca societ&#224; controllata da BPL, il controllo della Fondazione, e quindi anche della sua partecipata Glass, fa indirettamente capo a BPL. Pertanto, anche il controllo di Partecipazioni Italiane fa indirettamente capo a BPL.
    </p>
    <p>
      <b>4. Principali pattuizioni previste dal Patto Parasociale</b>
    </p>
    <p>
      Il Patto Parasociale &#232; teso a disciplinare la <i>corporate governance</i> di Glass.
    </p>
    <p>
      In particolare, le Parti hanno convenuto che &#8211; in aggiunta alla tutela gi&#224; assicurata al Gruppo BPL dall&#39;esercizio del controllo sulla Fondazione &#8211; sia riconosciuto a Efibanca, anche nell&#39;interesse di BPL, il potere di influenzare direttamente in modo dominante anche le decisioni dell&#39;organo amministrativo di Glass.
    </p>
    <p>
      A tal fine, le Parti hanno convenuto pertanto che, entro il 31 maggio 2005, l&#39;assemblea dei soci di Glass provveda a modificare lo statuto cos&#236; da prevedere che:
    </p>
    <p>
      (a) l&#39;organo amministrativo <i>(Management Boar</i>d) sia investito di tutti i poteri per l&#39;amministrazione ordinaria e straordinaria della societ&#224;;
    </p>
    <p>
      (b) il <i>Management Board</i> sia composto di 3 membri <i>(Director</i>s), e sia riservato al socio titolare delle azioni di Classe B, e quindi ad Efibanca, il diritto di nominare due <i>Directors</i> e i loro eventuali sostituti, e al socio titolare delle azioni di Classe A, e quindi alla Fondazione, il diritto di nominare il terzo amministratore e i suoi eventuali sostituti;
    </p>
    <p>
      (c) l&#39;assunzione da parte del <i>Management Board</i> di ogni deliberazione sia subordinata al voto favorevole della maggioranza degli amministratori in carica;
    </p>
    <p>
      (d) la modifica delle clausole dello Statuto di Glass regolanti quanto previsto ai precedenti punti a), b) e c) non potr&#224; essere deliberata dall&#39;assemblea dei soci senza il voto favorevole del socio titolare di azioni di Classe B, e quindi di Efibanca.
    </p>
    <p>
      Inoltre, la Fondazione, nella sua qualit&#224; di socio titolare del 95% del capitale sociale di Glass, ha espresso il proprio assenso all&#39;introduzione di tali modifiche statutarie, impegnandosi a votare a favore dell&#39;introduzione delle stesse nell&#39;assemblea dei soci di Glass che sar&#224; a tal fine convocata.
    </p>
    <p>
      <b>5. Durata del Patto Parasociale</b>
    </p>
    <p>
      Il Patto Parasociale non prevede un termine di durata. Peraltro il Patto Parasociale cesser&#224; di avere efficacia una volta che saranno state assunte dall&#39;assemblea dei soci di Glass le delibere di modifica dello statuto sociale nei termini indicati al precedente punto 4.
    </p>
    <p>
      <b>6. Deposito presso il Registro delle Imprese</b>
    </p>
    <p>
      Il Patto Parasociale di cui al presente estratto &#232; stato comunicato a Consob e verr&#224; depositato presso il Registro delle Imprese di Pavia, ai sensi di legge.
    </p>
    <p>
      15 aprile 2005
    </p>
    <p>
      <strong>[NA.3.05.1]</strong>&#160;
    </p>
  </body>
</html>

