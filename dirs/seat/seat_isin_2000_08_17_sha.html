/strong>
</p>
<hr/>
<p align="center">
<strong>TELECOM ITALIA MEDIA S.P.A. <br/>
</strong>(già SEAT - PAGINE GIALLE S.P.A.)
    </p>
<p>
      Ai sensi e per gli effetti dell'art. 122 del D.Lgs 58/98 e dell'art. 127 del Regolamento adottato dalla Consob con delibera n. 11971 del 14 maggio 1999, per quanto occorrer possa, la Seat Pagine Gialle S.p.A. con sede in Torino, via Aurelio Saffi 18, iscritto al Registro delle Imprese di Torino al n. 160430/99, codice fiscale 12213600153 e Partita IVA 07868140018 ("Seat")
      comunica di aver stipulato in data 7 agosto 2000 un accordo con <em>Cecchi Gori Group</em> <em>Fin.ma.vi. S.p.A.,</em> con sede in Roma, via Valadier 42, iscritta al Registro delle Imprese di Roma al n. RM091 - 1987 - 1068, codice fiscale e Partita IVA 07734030583, e <em>Cecchi Gori Group Media Holding S.r.l.</em>, con sede in Roma, via Valadier 42 iscritta al Registro delle Imprese di Roma
      al n. RM091 - 1986 - 7118, codice fiscale e Partita IVA 07567300582 ("Media") comprendente, inter alia, le seguenti pattuizioni:
    </p>
<p>
<strong>1. Aumento di Capitale Seat</strong>
</p>
<p>
      Seat si è impegnata a convocare per una data non successiva al 30 novembre 2000 una assemblea straordinaria degli azionisti al fine di deliberare su un aumento di capitale da liberarsi entro e non oltre il 31 maggio 2002.
    </p>
<p>
      Previo il verificarsi delle condizioni sospensive elencate nel successivo paragrafo (3), tale aumento di capitale dovrà essere sottoscritto mediante proprietà di Cecchi Gori Communication S.p.A. ("CGC") di proprietà di Cecchi Gori Communication Media Holding S.p.A. ("Media") e liberato in due tranches di cui la prima sarà costituita da massime n.
      73.249.969 azioni di Seat e la seconda da massime n. 36.617.515 azioni di Seat.
    </p>
<p>
      A fronte del conferimento delle azioni CGC saranno emesse, a favore di Media, complessive massime n. 109.867.484 azioni ordinarie di Seat ad un prezzo di emissione che (A) verrà determinato dal Consiglio di Amministrazione di Seat ai sensi di legge, (B) verrà attestato come congruo dalla società di revisione ai sensi dell'art. 158, comma 1, del D.Lgs. 58/98 e c) in ogni
      caso non dovrà risultare superiore al valore delle azioni Target conferende attestato dal predetto esperto né inferiore al valore nominale delle azioni ordinarie Seat.
    </p>
<p>
<strong>2. Consiglio di Amministrazione</strong>
</p>
<p>
      Seat si è impegnata a far si che non appena possibile successivamente alla data nella quale sarà sottoscritto l'aumento di capitale di Seat sopra richiamato (e pertanto subordinatamente al verificarsi di tale sottoscrizione), il Senatore Vittorio Cecchi Gori sia chiamato a far parte del Consiglio di Amministrazione di partecipazione nel capitale di CGC, salvi i casi di
      dimissioni, decadenza o cessazione dalla carica per effetto di revoca per giusta causa o impossibilità sopravvenuta, oggettiva e definitiva, di esercitarla.
    </p>
<p>
<strong>3. Condizioni Sospensive</strong>
</p>
<p>
      La sottoscrizione dell'aumento di capitale di Seat ed il perfezionamento del conferimento cui si fa riferimento al precedente paragrafo (1) sono subordinati al verificarsi entro il 31 gennaio 2001 delle seguenti condizione sospensive:
    </p>
<blockquote>
<p>
        1) ottenimento delle necessarie autorizzazioni/esenzioni in relazioni alle operazioni previste dal contratto (ivi incluse quelle "Antitrust");
      </p>
<p>
        2) mancato verificarsi di situazioni o circostanze suscettibili di incidere negativamente sulla situazione patrimoniale, la posizione finanziaria e l'andamento economico di CGC e delle sue controllate;
      </p>
<p>
        3) intervenuta omologa ed iscrizione al registro delle imprese della delibera dell'assemblea straordinaria di Seat di approvazione dell'aumento di capitale cui si fa riferimento al precedente paragrafo 1.
      </p>
</blockquote>
<p>
      17 agosto 2000
    </p>
<p>
<b>[SE.1.00.1]