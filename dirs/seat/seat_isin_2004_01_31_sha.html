/b>
</p>
<hr/>
<p align="center">
<strong>Accordo modificativo del 23 gennaio 2004 al contratto sottoscritto il 21 febbraio 2003 tra Pirelli S.p.A. (alla quale è subentrata Pirelli &amp; C. S.p.A.), Edizione Finance International S.A./Edizione Holding S.p.A., Banca Intesa S.p.A. (già IntesaBCI S.p.A.), UniCredito Italiano S.p.A., Olimpia S.p.A e Hopa S.p.A.</strong>
</p>
<p>
      Premesso che:
    </p>
<p>
      - ai sensi e per gli effetti dell'art.122 del D.Lgs 58/98 e dell'art.127 del Regolamento adottato dalla Consob con delibera n. 11971 del 14 maggio 1999 (e successive modifiche), per quanto occorrer possa, Pirelli S.p.A. (cui è subentrata - in virtù di fusione - Pirelli &amp; C. S.p.A.), con sede in Milano, via G. Negri 10, numero di iscrizione presso il Registro delle
      Imprese di Milano e codice fiscale 00860340157, (" <strong>Pirelli</strong>") ha comunicato di aver stipulato in data 21 febbraio 2003 un contratto (il " <strong>Contratto</strong>") con Edizione Finance International S.A., con sede in Place d'Armes, 1, L-1136, Lussemburgo, iscritta presso la Camera di Commercio del Lussemburgo al numero B77504 ("
      <strong>Edizione Finance</strong>"); Banca Intesa S.p.A., con sede in Milano, Piazza Paolo Ferrari 10, numero di iscrizione presso il Registro delle Imprese di Milano e codice fiscale 00799960158 (" <strong>Intesa</strong>"); UniCredito Italiano S.p.A., con sede in Genova, via Dante 1, numero di iscrizione presso il Registro delle Imprese di Genova e codice fiscale
      00348170101 (" <strong>Unicredito</strong>"); Olimpia S.p.A., con sede in Milano, viale Sarca 222, numero di iscrizione presso il Registro delle Imprese di Milano e codice fiscale 03232190961 (" <strong>Olimpia</strong>"); Hopa S.p.A., con sede in Brescia, Corso Zanardelli 32, numero di iscrizione presso il Registro delle Imprese di Brescia e codice fiscale 03051180176
      (" <strong>Hopa</strong>"); e Edizione Holding S.p.A., con sede in Treviso, Calmaggiore 23, numero di iscrizione presso il registro delle Imprese di Treviso e codice fiscale 00778430264 (quale garante delle obbligazioni di Edizione Finance, " <strong>Edizione</strong>") - comprendente, <em>inter alia,</em> le pattuizioni aventi natura parasociale che - per volontà
      dei paciscenti (di seguito congiuntamente le " <strong>Parti</strong>") - sono state per intero pubblicate in data 1 marzo 2003;
    </p>
<p>
      - in data 23 gennaio 2004, si è perfezionato un accordo modificativo al Contratto (l' " <strong>Accordo Modificativo</strong>) con il quale
    </p>
<blockquote>
<p>
        A) le Parti hanno convenuto che, in espressa deroga al disposto dei paragrafi 6.05 (a), 7.02 (a) e 7.02 (c) del Contratto, Hopa ha il diritto di permutare o far permutare, direttamente ovvero per il tramite di una sua controllata, con Nexgen Capital Limited, una società di diritto irlandese, con sede legale in 25/28 North Wall Quay, Dublino, Irlanda, ai termini ed alle condizioni con
        la stessa convenuti:
      </p>
<blockquote>
<p>
          (i) n. 973 strumenti finanziari indicizzati (Equity Linked Notes) all'andamento di n. 486.500.000 Azioni Olivetti (corrispondenti, a seguito della Fusione Olivetti come in seguito definita, a n. 229.411.021 azioni ordinarie Telecom Italia S.p.A.) emessi da CDC IXIS Capital Market con le caratteristiche di cui all'Allegato 1.44 del Contratto;
        </p>
<p>
          con
        </p>
<p>
          (ii) n. 229.411.021 azioni ordinarie Telecom Italia S.p.A.;
        </p>
</blockquote>
<p>
        B) le Parti, tenuto conto che tutte le disposizioni del Contratto erano state pattuite fra le stesse con riferimento alle situazioni partecipative nell'allora cosiddetto gruppo Olivetti, ad esse direttamente e/o indirettamente facenti capo alla data del Contratto, hanno convenuto e si sono date reciprocamente atto che la deroga alle disposizioni del Contratto di cui al punto A) che
        precede è stata accordata ad Hopa esclusivamente con riferimento al perfezionamento dell'operazione di permuta di cui sopra e limitatamente agli effetti della stessa;
      </p>
<p>
        C) le Parti hanno convenuto inoltre che, per quanto non espressamente derogato o comunque pattuito con l'Accordo Modificativo, ogni altra disposizione del Contratto rimane pienamente valida e spiega ogni suo effetto tra le Parti, ai termini e alle condizioni convenuti alla data del 21 febbraio 2003, ivi comprese quelle di cui agli Articoli XI, XII e XIII del Contratto;
      </p>
</blockquote>
<p>
      si riportano di seguito per intero le pattuizioni aventi natura parasociale di cui al Contratto in premessa con evidenza ai paragrafi 6.05 e 7.02 delle modifiche intervenute a seguito del perfezionamento, in data 23 gennaio 2004, dell'Accordo Modificativo.
    </p>
<p>
      Si ricorda inoltre che:
    </p>
<p>
      - in data 9 maggio 2003 ha avuto effetto la fusione per incorporazione di Holy S.r.l. in Olimpia S.p.A.;
    </p>
<p>
      - in data 4 agosto 2003 ha avuto effetto la fusione per incorporazione di Telecom Italia S.p.A. in Olivetti S.p.A. (la " <strong>Fusione Olivetti</strong>") e la contestuale modifica della denominazione di quest'ultima in Telecom Italia S.p.A.; il rapporto di cambio naturale previsto era di 7 azioni Olivetti S.p.A. per ogni azione ordinaria della nuova Telecom Italia S.p.A.
      risultante dalla fusione; il rapporto di assegnazione è stato di 0,471553 azioni Olivetti S.p.A. per ogni azione ordinaria della nuova Telecom Italia S.p.A. risultante dalla fusione.
    </p>
<p align="center">
<strong><em>OMISSIS</em></strong>
</p>
<p align="center">
      Articolo I<br/>
<u>Definizioni</u>
</p>
<p>
      1.01 "Azioni Olivetti": le azioni ordinarie aventi diritto di voto di Olivetti (come definita al successivo paragrafo 1.23).
    </p>
<p>
      1.02 "Attuali Soci Olimpia" : collettivamente, Pirelli, Edizione Finance, Unicredito ed Intesa.
    </p>
<p>
      1.03 "Controllanti Hopa" : collettivamente, Fingruppo Holding S.p.A., Banca Monte dei Paschi di Siena S.p.A., Compagnia Assicuratrice Unipol S.p.A., Banca Popolare di Lodi S.c.a.r.l. e gli altri soggetti privati aderenti al patto di sindacato relativo ad Hopa.
    </p>
<p>
      1.04 "Avviso di Stallo" : ha il significato previsto dal successivo paragrafo 8.04(d).
    </p>
<p>
      1.05 "Avviso di Stallo Accelerato" : ha il significato previsto dal successivo paragrafo 8.06(b)(i).
    </p>
<p>
      1.06 "Controllo", "Controllare", "Controllate" e "Controllanti" : salvo il caso in cui risulti diversamente in modo espresso dal contesto, hanno il significato previsto dall'articolo 2359, comma 1, n. 1 e n. 2, codice civile.
    </p>
<p>
      1.07 "Data Rilevante": ha il significato di cui al paragrafo 9.01 del presente Contratto.
    </p>
<p>
      1.08 "Durata dei Patti" : ha il significato previsto dal successivo paragrafo 6.00.
    </p>
<p align="center">
<strong><em>OMISSIS</em></strong>
</p>
<p>
      1.12 "Giorno Lavorativo" : ciascun giorno di calendario ad eccezione dei sabati, delle domeniche e degli altri giorni nei quali le banche non sono, di regola, aperte sulla piazza di Milano per l'esercizio della loro normale attività.
    </p>
<p>
      1.13 "Holinvest" : Holinvest S.p.A., con sede in Brescia, Corso Zanardelli 32, capitale sociale deliberato di Euro 700.000.000 e sottoscritto quanto a Euro 514.000.000,00, numero di iscrizione presso il Registro delle Imprese di Brescia, codice fiscale e partita IVA 03562710172.
    </p>
<p>
      1.14 "Holy" : Holy s.r.l., con sede in Brescia, Corso Zanardelli 32, capitale sociale Euro 10.000,00, numero di iscrizione presso il Registro delle Imprese di Brescia codice fiscale e partita IVA 03517530170 <em>.</em>
</p>
<p align="center">
<strong><em>OMISSIS</em></strong>
</p>
<p>
      1.16 "Indebitamento Finanziario Netto": salvo che sia diversamente previsto in relazione a specifici casi, la somma algebrica su base consolidata (fermo restando che, in ogni caso, non si terrà conto, quanto all'Indebitamento Finanziario Netto di Olimpia, dell'indebitamento di Olivetti e delle sue Controllate) delle seguenti voci iscritte nello stato patrimoniale
      redatto ai sensi dell'art. 2424 c.c. "obbligazioni (D1) + obbligazioni convertibili (D2) + debiti verso banche (D3) + debiti verso altri finanziatori (D4) + debiti di natura finanziaria verso imprese controllate non consolidate (D8) + debiti di natura finanziaria verso imprese collegate (D9) + debiti di natura finanziaria verso imprese controllanti (D10) - crediti di natura
      finanziaria verso imprese controllate non consolidate (C II 2) - crediti di natura finanziaria verso imprese collegate (C II 3) - crediti di natura finanziaria verso imprese controllanti (C II 4) - attività finanziarie che non costituiscono immobilizzazioni (C III) - disponibilità liquide (C IV)". All'importo così determinato dovrà essere aggiunto il valore
      attualizzato, se esistente, dei debiti per canoni di <em>leasing</em> di carattere finanziario, se non già ricompresi nelle voci sopra riportate.
    </p>
<p align="center">
<strong><em>OMISSIS</em></strong>
</p>
<p>
      1.18 " Materia Rilevante" : ha il significato previsto dal successivo paragrafo 6.02.
    </p>
<p>
      1.19 "Net Asset Value": significa il metodo di valutazione consistente nella valorizzazione, secondo prassi di mercato e a valori correnti, delle attività e passività finanziarie.
    </p>
<p>
      1.20 "Obbligazioni Olimpia" : le Obbligazioni Olimpia 1,5% 2001-2007, ciascuna di esse un' "Obbligazione Olimpia".
    </p>
<p>
      1.21 "Obbligazioni Olivetti" : le obbligazioni convertibili 1,5% 2001 - 2010 convertibili in Azioni Olivetti emesse da Olivetti, ciascuna di esse un' "Obbligazione Olivetti".
    </p>
<p>
      1.23 "Olivetti" : Olivetti S.p.A. con sede in Ivrea, Viale Jervis 77, capitale sociale Euro 8.845.456.658,00, numero di iscrizione al Registro delle Imprese di Torino e codice fiscale 00488410010.
    </p>
<p align="center">
<strong><em>OMISSIS</em></strong>
</p>
<p>
      1.24 "Operazioni Straordinarie" : ogni operazione di fusione o scissione di cui siano parte Olivetti, da un lato, e una o più società controllate, direttamente o indirettamente, da Olivetti, dall'altro lato.
    </p>
<p>
      1.24 <em>bis</em> "Operazioni sul Capitale" : le operazioni straordinarie che interessano il capitale di Olivetti e ne modificano il numero di azioni o che comportano, a titolo meramente esemplificativo e non esaustivo: il frazionamento, raggruppamento, assegnazione ai soci di Azioni Olivetti per effetto di aumenti gratuiti del suo capitale sociale.
    </p>
<p>
      1.25 "Partecipazione Holinvest di Holy" : la partecipazione da Holy detenuta nel capitale di Holinvest pari al 19,999% di tale capitale.
    </p>
<p>
      1.26 Partecipazione Holinvest di Hopa" : la partecipazione da Hopa detenuta nel capitale di Holinvest pari al 80,001% di tale capitale.
    </p>
<p>
      1.27 "Partecipazione Olivetti" : alternativamente :
    </p>
<blockquote>
<p>
        (i) in mancanza di Operazioni Straordinarie, una partecipazione con pieni diritti di voto pari ad almeno il 25% del capitale sociale di Olivetti alla data di sottoscrizione del presente Contratto; o
      </p>
<p>
        (ii) in presenza di Operazioni Straordinarie, l'intero pacchetto di Azioni Olivetti e/o Strumenti Finanziari (che attribuiscano equivalenti diritti di voto) derivanti dal concambio di una partecipazione con diritto di voto pari ad almeno il 25% del capitale sociale di Olivetti quale conseguirebbe a dette Operazioni Straordinarie perfezionate anteriormente alla Data Rilevante.
      </p>
</blockquote>
<p align="center">
<strong><em>OMISSIS</em></strong>
</p>
<p>
      1.29 "Patrimonio Netto" : la differenza - da determinarsi in conformità ai Principi Contabili - fra le attività e le passività emergenti dal bilancio civilistico di una società ovvero, nel caso di redazione di un bilancio consolidato emergenti dallo stesso, essendo inteso che ai fini della determinazione del Patrimonio Netto di Olimpia non si terrà conto
      del patrimonio di Olivetti e delle sue Controllate.
    </p>
<p>
      1.30 "Patti" : gli accordi aventi natura parasociale previsti dai successivi Articoli VI e VII del presente Contratto.
    </p>
<p align="center">
<strong><em>OMISSIS</em></strong>
</p>
<p>
      1.32 "Premio di Maggioranza" : ha il significato previsto dal successivo paragrafo 10.00.
    </p>
<p>
      1.33 "Principi Contabili" : i Principi Contabili stabiliti dalla legge e, per quanto non previsto dalla stessa, quelli statuiti dal consiglio nazionale dei dottori commercialisti o, in difetto, dall' <em>International Accounting Standards Committee</em>.
    </p>
<p>
      1.34 "Rapporto <em>debt/equity"</em> : il rapporto fra il Patrimonio netto (come definito al precedente paragrafo 1.29) e l'Indebitamento Finanziario Netto (come definito al precedente paragrafo 1.16). Eventuali strumenti derivati (così come definiti dal D.Lgs 24.2.1998 n. 58 - Legge Draghi all'articolo 1 comma 2) non di copertura (così come definiti dal
      Provvedimento Banca d'Italia del 30 luglio 2002) posti in essere successivamente alla data del 30/11/02 devono essere valutati al minore tra il costo e il mercato e l'eventuale svalutazione deve essere portata a riduzione del Patrimonio netto. Eventuali strumenti derivati di copertura devono essere valutati in modo coerente rispetto all'attività o alla passività
      oggetto di copertura, fermo restando che il c.d. <em>equity swap</em> sottoscritto da Olimpia in data 20 novembre 2001 sarà convenzionalmente valutato al costo.
    </p>
<p align="center">
<strong><em>OMISSIS</em></strong>
</p>
<p>
      1.36 "Scissione" : ha il significato previsto dal successivo paragrafo 9.01.
    </p>
<p>
      1.37 "Scissione Holinvest" : ha il significato previsto dal successivo paragrafo 9.05.
    </p>
<p align="center">
<strong><em>OMISSIS</em></strong>
</p>
<p>
      1.39 "Situazione Holy" : la situazione patrimoniale di Holy al 31 dicembre 2002, con le relazioni accompagnatorie, qui allegata con il numero 5.02(ii) che - in conformità al disposto del successivo paragrafo 5.02(ii) - rappresenterà la situazione patrimoniale di riferimento di Holy per il progetto di Fusione.
    </p>
<p>
      1.40 "Situazione Olimpia" : la situazione patrimoniale di Olimpia al 30 novembre 2002, con le relazioni accompagnatorie, qui allegata con il numero 5.02(i) e che - in conformità al disposto del successivo paragrafo 5.02(i) rappresenterà la situazione patrimoniale di riferimento di Olimpia per il progetto di Fusione.
    </p>
<p>
      1.41 "Società Olivetti" : collettivamente, Telecom, TIM e Seat.
    </p>
<p>
      1.42 "Stallo" : ha il significato previsto dal successivo paragrafo 8.01.
    </p>
<p>
      1.42bis "Stallo Accelerato" : ha il significato previsto dal successivo paragrafo 8.06.
    </p>
<p>
      1.43 "Strumenti Finanziari": tutti gli strumenti finanziari (compresi gli Strumenti Olivetti come in seguito definiti) che conferiscano, direttamente o indirettamente, diritti di sottoscrizione di Azioni Olivetti (quali, a mero titolo esemplificativo e non esaustivo, obbligazioni convertibili contratti <em>forward</em>, opzioni <em>call</em>, <em>swap</em> prepagati)
    </p>
<p>
      1.44 "Strumenti Olivetti" : gli strumenti aventi le caratteristiche di cui al documento qui allegato con il numero 1.44.
    </p>
<p align="center">
<strong><em>OMISSIS</em></strong>
</p>
<p>
      1.46 "Termine Iniziale" : ha il significato previsto dal successivo paragrafo 8.05.
    </p>
<p align="center">
<strong><em>OMISSIS</em></strong>
</p>
<p align="center">
      Articolo II<br/>
<u>Oggetto del Contratto</u>
</p>
<p>
      (a) Con il presente Contratto le varie operazioni dallo stesso disciplinate e i patti parasociali quivi contenuti, gli Attuali Soci Olimpia, Olimpia ed Hopa convengono i termini e le condizioni per realizzare una <em>partnership</em> con connotazione strategica.
    </p>
<p>
      (b) La <em>partnership</em> di cui al paragrafo precedente si realizzerà per effetto dell'ingresso di Hopa nel capitale di Olimpia (mediante fusione di Holy in Olimpia) a fianco degli Attuali Soci Olimpia e del conseguente ingresso di Olimpia nel capitale di Holinvest a fianco di Hopa.
    </p>
<p>
      (c) Le seguenti pattuizioni del presente Contratto disciplinano, <em>inter alia,</em>:
    </p>
<blockquote>
<p>
        (i) il percorso che porterà alla situazione sopra descritta (determinandone i termini e le condizioni) per quanto attiene in particolare al disposto dei successivi Articoli II, IV e V;
      </p>
<p>
        (ii) le regole di <em>corporate governance</em> e le altre disposizioni aventi natura parasociale che le Parti hanno convenuto per quanto attiene in particolare al disposto dei successivi Articoli VI e VII;
      </p>
<p>
        (iii)
      </p>
<blockquote>
<p>
          (A) i meccanismi di risoluzione delle eventuali situazioni di Stallo o Stallo Accelerato che si dovessero verificare nell'amministrazione di Olimpia (anche in relazione all'espressione delle istruzioni di voto nell'assemblea straordinaria di Olivetti) e/o di Holinvest; e
        </p>
<p>
          (B) le modalità dell'eventuale dissoluzione della <em>partnership</em> realizzata con il presente Contratto sia in relazione al verificarsi di una situazione di Stallo o di Stallo Accelerato sia per mancato rinnovo dei Patti alla loro scadenza;
        </p>
</blockquote>
</blockquote>
<p>
      per quanto attiene in particolare al disposto dei successivi Articoli VIII, IX e X.
    </p>
<p align="center">
      Articolo III<br/>
<u>Obbligazioni Preliminari delle Parti</u>
</p>
<p align="center">
<strong><em>OMISSIS</em></strong>
</p>
<p align="center">
      Articolo IV<br/>
<u>Condizioni Sospensive</u>
</p>
<p align="center">
<strong><em>OMISSIS</em></strong>
</p>
<p align="center">
      Articolo V<br/>
<u>La Fusione</u>
</p>
<p align="center">
<strong><em>OMISSIS</em></strong>
</p>
<p>
      5.09 <u>Azionariato di Olimpia ed Holinvest post Fusione</u>. Le Parti si danno reciprocamente atto che, sulla base del Rapporto di Cambio Convenzionale :
    </p>
<p>
      (i) Olimpia post Fusione avrà il seguente azionariato :
    </p>
<blockquote>
<p align="left">
        Pirelli:         50,40%;
      </p>
<p align="left">
        Edizione:     16,80%;
      </p>
<p align="left">
        Hopa:         16,00%;
      </p>
<p align="left">
        Unicredito:     8,40%; e
      </p>
<p>
        Intesa:         8,40%.
      </p>
</blockquote>
<p>
      (ii) Holinvest post Fusione avrà il seguente azionariato :
    </p>
<blockquote>
<p>
        Hopa :         80,001%; e
      </p>
<p>
        Olimpia :     19,999%.
      </p>
</blockquote>
<p align="center">
<strong><em>OMISSIS</em></strong>
</p>
<p align="center">
      Articolo VI<br/>
<u>Pattuizioni Parasociali Relative ad Olimpia e alle Società Olivetti</u>
</p>
<p>
      6.00 <u>Patti e Durata dei Patti</u>. (a) Le Parti si danno reciprocamente atto che le disposizioni del presente Articolo VI così come quelle del successivo Articolo VII (complessivamente, i "Patti") troveranno applicazione per tutto il periodo (la "Durata dei Patti") intercorrente fra la data di efficacia della Fusione e la data più vicina nel tempo fra :
    </p>
<blockquote>
<p>
        (i) la naturale scadenza dei Patti stessi quale disciplinata dal successivo paragrafo (b); e
      </p>
<p>
        (ii) la data in cui, in conformità alle applicabili disposizioni del presente Contratto,: (A) - in conseguenza di uno Stallo abbiano efficacia la Scissione e la Scissione Holinvest; (B) in conseguenza di uno Stallo Accelerato, gli Attuali Soci Olimpia abbiano ricevuto l'Avviso di Stallo Accelerato.
      </p>
<blockquote>
<p>
          (b) I Patti avranno durata triennale a decorrere dalla data di efficacia della Fusione e si intenderanno tacitamente prorogati [per il medesimo periodo] ad ogni scadenza ove non sia comunicata da una Parte all'altra dichiarazione di recesso nel rispetto del disposto del successivo paragrafo (c).
        </p>
<p>
          (c) Fatti salvi i casi di legge, è facoltà delle Parti di recedere dai Patti con effetto alla scadenza con una comunicazione di preavviso inviata all'altra Parte 3 (tre) mesi prima della scadenza stessa.
        </p>
</blockquote>
</blockquote>
<p>
      6.01 <u>Consiglio di Amministrazione di Olimpia</u>. (a) Per tutta la Durata dei Patti, il consiglio di amministrazione di Olimpia sarà composto da un numero fisso ed invariabile di 10 membri, uno dei quali sarà nominato su designazione di Hopa. Il primo consigliere di nomina Hopa sarà il sig. Emilio Gnutti.
    </p>
<blockquote>
<p>
        (b) In caso di cessazione dalla carica dell'amministratore nominato da Hopa, si procederà alla relativa sostituzione entro e non oltre i successivi 20 (venti) Giorni Lavorativi, essendo inteso che la designazione del sostituto sarà effettuata dalla stessa Hopa, con il gradimento di Pirelli che non potrà essere irragionevolmente negato.
      </p>
<p>
        (c) Se Hopa desiderasse revocare uno o più degli amministratori di sua designazione, gli Attuali Soci Olimpia presteranno ogni più ampia collaborazione affinché si proceda a tale revoca il più rapidamente possibile. Hopa avrà diritto di designare - in conformità alle disposizioni del precedente paragrafo (b) - l'amministratore da nominare, con il
        gradimento di Pirelli che non potrà essere irragionevolmente negato, in sostituzione di quello revocato.
      </p>
<p>
        (d) Le Parti si impegnano a tenersi reciprocamente manlevate ed indenni e a tenere manlevata ed indenne Olimpia da qualsiasi onere o danno derivante dalla revoca senza giusta causa degli amministratori da ciascuno di esse di volta in volta designati ai sensi del presente paragrafo 6.01.
      </p>
</blockquote>
<p>
      6.02 <u>Materie Rilevanti</u>. (a) Saranno da considerarsi Materie Rilevanti ai fini del presente Contratto ed in particolare del successivo Articolo VIII :
    </p>
<blockquote>
<blockquote>
<p>
          (i) con riferimento alle deliberazioni da assumersi da parte dell'Assemblea Straordinaria di Olimpia in relazione ad ogni materia di sua competenza in ogni caso in cui la delibera venga assunta:
        </p>
<blockquote>
<p>
            (A) in contrasto con una proposta del consiglio di amministrazione di Olimpia deliberata con l'accordo dei consiglieri di amministrazione espressi dagli Attuali Soci Olimpia e da Hopa; o
          </p>
<p>
            (B) in coerenza con una proposta del consiglio di amministrazione di Olimpia deliberata senza l'accordo del consigliere di amministrazione espresso da Hopa.
          </p>
</blockquote>
<p>
          (ii) con riferimento alle deliberazioni da assumersi da parte del Consiglio di Amministrazione di Olimpia in relazione a quelle aventi ad oggetto :
        </p>
<blockquote>
<p>
            (A) l'indicazione di voto da esprimere nell'assemblea straordinaria di Olivetti;
          </p>
<p>
            (B) acquisto, vendita e atti di disposizione a qualunque titolo di partecipazioni di valore superiore a Euro 100.000.000,00 per singola operazione o per più operazioni compiute nel medesimo anno di calendario, fatta eccezione per quanto previsto al successivo paragrafo (b);
          </p>
<p>
            (C) atti o iniziative che modificano o modificheranno il rapporto <em>debt/equity</em> rispetto al rapporto 1:1 (ferma restando la facoltà di porvi rimedio ai sensi di quanto previsto dal successivo paragrafo 8.07(a)(ii) e restando inteso che in tal caso non si determinerà un evento produttivo di Stallo) e/o che concernano la definizione dei termini e delle condizioni del
            ricorso a fonti di finanziamento esterno;
          </p>
<p>
            (D) proposte di deliberazione da sottoporre all'Assemblea Straordinaria di Olimpia.
          </p>
</blockquote>
</blockquote>
<p>
        (b) Le Parti si danno reciprocamente atto che - anche in parziale difformità con quanto previsto dal precedente paragrafo (a) (ii) (B) - non saranno considerate Materie Rilevanti per le finalità del presente Contratto quelle aventi ad oggetto l'acquisto o la vendita di Azioni Olivetti, obbligazioni convertibili in Azioni Olivetti o equivalenti strumenti finanziari nella
        misura in cui anche a seguito di tali compravendite il Rapporto <em>debt/equity</em> di Olimpia rimanga inferiore ad 1:1.
      </p>
</blockquote>
<p>
      6.03 <u>Consigli di Amministrazione delle Società Olivetti</u>. (a) Per tutta la Durata dei Patti gli Attuali Soci Olimpia faranno quanto in loro potere affinché, nei consigli di amministrazione delle Società Olivetti, un consigliere venga nominato su designazione di Hopa. Gli amministratori che a tal fine Hopa designa per primi sono quelli indicati nel documento qui allegato
      con il numero 6.03(a).
    </p>
<blockquote>
<p>
        (b) I nuovi consigli di amministrazione delle Società Olivetti, composti in conformità alle disposizioni del precedente paragrafo (a), saranno nominati al più presto possibile dopo la Fusione e comunque entro e non oltre 60 Giorni Lavorativi dalla data di efficacia della Fusione stessa.
      </p>
<p>
        (c) Le disposizioni dei precedenti paragrafi 6.01(b) e (c) si applicheranno, <em>mutatis mutandis,</em> anche con riguardo ai Consigli di Amministrazione delle Società Olivetti.
      </p>
</blockquote>
<p>
      6.04 <u>OPA su Azioni Olivetti</u>. Hopa si impegna a far sì che laddove le Azioni Olivetti siano oggetto di un'offerta pubblica di acquisto l'amministratore di sua designazione nel Consiglio di Amministrazione di Olimpia - se così richiesto per iscritto dagli Attuali Soci Olimpia - non si opponga all'adesione di Olimpia a tale offerta pubblica di acquisto.
    </p>
<p>
      6.05 <em><u>Stand Still</u>.</em> (a) Fatta eccezione per quanto disposto dal successivo paragrafo (b) od in genere espressamente previsto dal presente Contratto, gli Attuali Soci Olimpia ed Hopa (anche promettendo il fatto delle proprie rispettive controllanti e controllate) si impegnano a non acquistare Azioni Olivetti per tutta la Durata dei Patti, restando inteso che - in parziale
      difformità con tale limitazione - Olimpia, fermo restando quanto previsto al successivo paragrafo 8.06, avrà diritto di acquistare e vendere Azioni Olivetti purché con operazioni siffatte non siano superati i limiti di quanto previsto al precedente paragrafo 4.01(iii), fermo restando che ai fini del computo della soglia in tale ultimo paragrafo richiamata dovrà tenersi
      conto dei possessi consentiti dal paragrafo (a) dell'Articolo III.
    </p>
<blockquote>
<p>
        (b) Fanno eccezione all'impegno di <em>Stand Still</em> di cui al precedente paragrafo 6.05(a) :
      </p>
<blockquote>
<p>
          (i) l'esercizio da parte di Pirelli dei diritti, già acquisiti prima della sottoscrizione del presente Contratto, relativamente all'esercizio di opzioni <em>call</em> e a contratti di <em>swap</em> aventi ad oggetto l'acquisto di Azioni Olivetti ed Obbligazioni Olivetti (quali analiticamente descritti nel documento qui allegato con il numero 6.05(b)(i);
        </p>
<p>
          (ii) per gli acquisti di Azioni Olivetti già consentiti :
        </p>
<blockquote>
<p>
            (A) ad Unicredito e Intesa, dall'attuale Patto Parasociale sottoscritto da queste ultime con Pirelli quali descritte nel documento qui allegato con il numero 6.05 (b) (ii) (A); e
          </p>
<p>
            (B) ad Edizione, nei limiti di cui all'attuale Patto Parasociale sottoscritto da questa ultima con Pirelli quali descritte nel documento qui allegato con il numero 6.05 (b) (ii) (B).
          </p>
</blockquote>
<p>
          (iii) il numero massimo di Azioni Olivetti che i Controllanti Hopa sono autorizzati a possedere ai sensi del precedente paragrafo 4.01.
        </p>
</blockquote>
<p>
        (c) Fermi restando i diritti di cui sopra, le Parti si danno inoltre reciprocamente atto del fatto che l'acquisto da parte di una Parte di obbligazioni convertibili e/o <em>warrant</em> che diano diritto a sottoscrivere obbligazioni convertibili in Azioni Olivetti e l'esercizio dei conseguenti diritti saranno ammessi solo previo consenso dell'altra Parte, consenso che non
        dovrà essere comunque irragionevolmente negato, restando inteso che in caso di richiesta da parte di Hopa occorrerà il consenso unanime di tutti gli Attuali Soci Olimpia che al momento di tale richiesta siano soci di Olimpia.
      </p>
</blockquote>
<p>
<strong>In espressa deroga al disposto dei paragrafi 6.05 (a), 7.02 (a) e 7.02 (c) del Contratto, Hopa ha il diritto di permutare o far permutare, direttamente ovvero per il tramite di una sua Controllata, con Nexgen Capital Limited, una società di diritto irlandese, con sede legale in 25/28 North Wall Quay, Dublino, Irlanda, ai termini ed alle condizioni con la stessa
      convenuti:</strong>
</p>
<blockquote>
<p>
<strong>(i) n. 973 strumenti finanziari indicizzati (Equity Linked Notes) all'andamento di n. 486.500.000 Azioni Olivetti (corrispondenti, a seguito della Fusione Olivetti, a n. 229.411.021 azioni ordinarie Telecom Italia S.p.A.) emessi da CDC IXIS Capital Market con le caratteristiche di cui all'Allegato 1.44 del Contratto;</strong>
</p>
<p>
<strong>con</strong>
</p>
<p>
<strong>(ii) n. 229.411.021 azioni ordinarie Telecom Italia S.p.A..</strong>
</p>
</blockquote>
<p>
      6.06 <u>Oggetto Sociale di Olimpia</u>. Gli Attuali Soci Olimpia si impegnano a non modificare l'oggetto sociale di Olimpia (quale riflesso nel modello di statuto di cui all'Allegato 5.07(b)) sino alla successiva tra le seguenti date (i) la data della naturale scadenza dei Patti quale prevista dal paragrafo 6 (b) del presente Contratto; e (ii) in caso di Stallo o di Stallo
      Accelerato, la data di efficacia della Scissione e della Scissione Holinvest.
    </p>
<p>
      6.07 <u>Altri Impegni Relativi ad Olimpia</u>. Gli Attuali Soci Olimpia si impegnano a far si che, per tutta la Durata dei Patti, Olimpia :
    </p>
<blockquote>
<p>
        (i) non detenga altre partecipazioni o investimenti finanziari diversi dalla Partecipazione in Olivetti, dalle Obbligazioni Olivetti, dagli Strumenti Olivetti e dalla partecipazione in Holinvest da Olimpia detenuta a seguito della Fusione;
      </p>
<p>
        (ii) abbia un Rapporto <em>debt/equity</em> non superiore a 1:1; e
      </p>
<p>
        (iii) non ceda la propria partecipazione in Olivetti a soggetti controllati da Olimpia o che siano parte dei gruppi che fanno capo agli Attuali Soci Olimpia.
      </p>
</blockquote>
<p>
      6.08 <u>Diritti e Obblighi di Co-vendita</u>. (a) Salvo quanto diversamente disposto dal presente Contratto ed in particolare dai successivi paragrafi 8.06(b)(iii) e 8.07(b)(ii), per tutta la Durata dei Patti - e in ogni caso fino alla data di efficacia della Scissione e della Scissione Holinvest - nel caso in cui la partecipazione detenuta da Pirelli nel capitale di Olimpia si riduca,
      mediante trasferimento, conferimento, assegnazione (anche mediante scissione) o cessione di una quota di essa, direttamente o indirettamente, ovvero di uno strumento finanziario che possa essere convertito e/o che dia comunque diritto ad una partecipazione nel capitale di Olimpia (di seguito, complessivamente, la "Partecipazione Ceduta") a titolo oneroso, gratuito, per cassa
      ovvero mediante corrispettivo in natura, a qualsiasi titolo, anche in più <em>tranches</em> rispetto a quella detenuta alla data di sottoscrizione del presente Contratto, Hopa avrà il diritto di pretendere (e pertanto Pirelli sarà tenuta a fare in modo) che l'acquirente (di seguito, il "Terzo Acquirente") - in conformità alle applicabili disposizioni di
      questo paragrafo 6.08:
    </p>
<blockquote>
<blockquote>
<p>
          (i) qualora, nonostante il trasferimento e/o la cessione della Partecipazione Ceduta, Pirelli, unitamente a Unicredito ed Intesa, mantenga la maggioranza assoluta nel capitale sociale di Olimpia acquisti:
        </p>
<blockquote>
<p>
            (A) una quota percentuale della propria partecipazione in Holinvest pari al rapporto percentuale tra la Partecipazione Ceduta ed il 50,4% secondo la seguente formula :
          </p>
<p align="center">
            PPiH : PiH = PC : 50,4%
          </p>
<p>
            Dove :
          </p>
<blockquote>
<p>
              PPiH: è la quota parte della partecipazione di Hopa in Holinvest di cui Hopa può pretendere il trasferimento al Terzo Acquirente;
            </p>
<p>
              PiH: è la partecipazione complessiva (espressa come percentuale del capitale di Holinvest) di Hopa in Holinvest;
            </p>
<p>
              PC: è la Partecipazione Ceduta (espressa come percentuale del capitale di Olimpia);
            </p>
</blockquote>
<p>
            ovvero, alternativamente
          </p>
<p>
            (B) una quota percentuale degli Strumenti Olivetti e/o delle Azioni Olivetti e/o degli Strumenti Finanziari detenuti da Holinvest alla data in cui Pirelli comunichi la propria intenzione pari al rapporto percentuale tra la Partecipazione Ceduta ed il 50,4% secondo la seguente formula :
          </p>
</blockquote>
<p align="center">
          PSOH : SOH = PC : 50,4%
        </p>
<blockquote>
<p>
            Dove :
          </p>
<blockquote>
<p>
              PSOH: è la quota parte degli Strumenti Olivetti e/o delle Azioni Olivetti e/o degli Strumenti Finanziari detenuti da Holinvest alla data in cui Pirelli comunichi la propria intenzione di cui Hopa può pretendere il trasferimento al Terzo Acquirente;
            </p>
<p>
              SOH: il numero complessivo di Strumenti Olivetti e/o delle Azioni Olivetti e/o degli Strumenti Finanziari alla data in cui Pirelli comunichi la propria intenzione detenuti da Holinvest;
            </p>
<p>
              PC: è la Partecipazione Ceduta (espressa come percentuale del capitale di Olimpia);
            </p>
</blockquote>
<p>
            e comunque
          </p>
<p>
            (C) una quota percentuale della propria partecipazione in Olimpia pari al rapporto percentuale tra la Partecipazione Ceduta ed il 50,4% :
          </p>
</blockquote>
</blockquote>
<p align="center">
        PPiO : PiO = PC : 50,4%
      </p>
<blockquote>
<blockquote>
<p>
            Dove :
          </p>
<blockquote>
<p>
              PPiO : è la quota parte della partecipazione in Olimpia di Hopa di cui Hopa può pretendere il trasferimento al Terzo Acquirente;
            </p>
<p>
              PiO : la partecipazione complessivamente detenuta da Hopa in Olimpia;
            </p>
<p>
              PC : è la Partecipazione Ceduta (espressa come percentuale del capitale di Olimpia);
            </p>
</blockquote>
</blockquote>
<p>
          (ii) qualora la cessione e/o il trasferimento con corrispettivo pagato in natura (conferimento e/o scissione) della Partecipazione Ceduta comporti la perdita della maggioranza assoluta nel capitale sociale ordinario di Olimpia da parte di Pirelli unitamente a Unicredito e Intesa, acquisti tutta la partecipazione detenuta da Hopa in Olimpia e/o in Holinvest;
        </p>
<p>
          (iii) qualora la cessione e/o il trasferimento con corrispettivo pagato per cassa della Partecipazione Ceduta comporti la perdita della maggioranza assoluta nel capitale sociale ordinario di Olimpia, da parte di Pirelli, unitamente a Unicredito e Intesa, Hopa avrà altresì l'obbligo di vendere (e correlativamente Pirelli avrà l'obbligo e il diritto a far sì
          che Hopa venda) al Terzo Acquirente tutta la partecipazione detenuta da Hopa in Olimpia e/o in Holinvest;
        </p>
</blockquote>
<p>
        essendo inteso che :
      </p>
<blockquote>
<p>
          (x) per le finalità di questo paragrafo 6.08 gli strumenti finanziari di cui Hopa dovesse imporre l'acquisto da parte del Terzo Acquirente esercitando le facoltà alternative previste dal presente paragrafo 6.08(a) saranno individuati come "Strumenti Cedendi";
        </p>
<p>
          (y) una volta che Hopa abbia comunicato - in conformità al disposto del successivo paragrafo (c) - a Pirelli di voler esercitare il diritto di co-vendita previsto dal presente paragrafo 6.08(a), la stessa Hopa sarà tenuta a procedere alla vendita degli Strumenti Cedendi ai termini ed alle condizioni previste da questo paragrafo 6.08 ed in particolare dai successivi paragrafi
          (d) ed (e); e
        </p>
<p>
          (z) la scelta tra le opzioni di cui al precedente paragrafo 6.08(a)(i) sarà effettuata discrezionalmente da Hopa e sarà insindacabile.
        </p>
</blockquote>
<p>
        (b) Al fine di consentire ad Hopa l'esercizio dei diritti contemplati dal precedente paragrafo (a), Pirelli si impegna a comunicare ad Hopa l'eventuale intenzione di vendere, cedere, assegnare (anche mediante scissione) o altrimenti trasferire a qualsiasi titolo tutta la, o parte della, propria partecipazione in Olimpia, non appena lo stato della trattativa con il Terzo Acquirente
        lo consenta (tenute in considerazione le eventuali ragioni di riservatezza) comunicando ad Hopa la natura del Terzo Acquirente ed i termini e le condizioni della possibile operazione di trasferimento.
      </p>
<p>
        (c) Hopa, una volta ricevuta la comunicazione del progetto di trasferimento della Partecipazione Ceduta da parte di Pirelli, dovrà comunicare a Pirelli, entro venti (20) Giorni Lavorativi dalla ricezione della predetta comunicazione, se intende esercitare il proprio diritto di co-vendita e, laddove la comunicazione di Pirelli avesse ad oggetto una operazione del tipo di quella
        prevista dal precedente paragrafo (a)(i), quale delle opzioni previste dai Punti da (A) a (C) di tale paragrafo (a)(i) ritiene di scegliere.
      </p>
<p>
        (d) In caso di esercizio da parte di Hopa del diritto di co-vendita previsto dal presente paragrafo 6.08, i trasferimenti al Terzo Acquirente degli Strumenti Cedendi conseguenti tale esercizio dovranno perfezionarsi simultaneamente al trasferimento da parte di Pirelli al Terzo Acquirente della Partecipazione Ceduta.
      </p>
<p>
        (e) Il prezzo del trasferimento degli Strumenti Cedendi dovrà essere determinato in conformità alle seguenti disposizioni :
      </p>
<blockquote>
<p>
          (i) laddove Hopa abbia esercitato il diritto di co-vendita previsto in suo favore dai precedenti paragrafi 6.08(a)(i)(C) o 6.08(a)(ii), quest'ultimo per la parte riferita alla partecipazione Olimpia, il prezzo sarà pari allo stesso prezzo per ciascuna azione Olimpia realizzato da Pirelli per la cessione della Partecipazione Ceduta;
        </p>
<p>
          (ii) laddove Hopa abbia esercitato il diritto di co-vendita in suo favore ai sensi dei precedenti paragrafi 6.08(a)(i)(A) o 6.08(a)(ii), quest'ultimo per la parte riferita alla partecipazione in Holinvest, il prezzo sarà determinato considerando il valore implicito assegnato dal Terzo Acquirente ai titoli Olivetti e a qualsivoglia Strumento Finanziario detenuti da Olimpia e su
          questa base valorizzando Holinvest al Net Assets Value;
        </p>
<p>
          (iii) laddove Hopa abbia esercitato il diritto di co-vendita in suo favore ai sensi del precedente paragrafo 6.08(a)(i)(B) il prezzo degli Strumenti Olivetti sarà determinato considerando il valore implicito assegnato dal Terzo Acquirente ai titoli Olivetti e a qualsivoglia Strumento Finanziario detenuti da Olimpia;
        </p>
</blockquote>
<p>
        essendo inteso che ai fini del presente paragrafo il Net Asset Value (di cui al precedente paragrafo (ii)) ed il prezzo degli Strumenti Finanziari (di cui al precedente paragrafo (iii)) saranno determinati in conformità a quanto disposto dal precedente paragrafo (e) e, in caso di disaccordo tra Pirelli ed Hopa, da una società di revisione compresa fra le c.d. "Big
        Four" - nominata dalle Parti di comune accordo o, in assenza di tale accordo, dal Presidente del Tribunale di Milano su richiesta della Parte più diligente; essendo inteso che - le determinazioni effettuate dalla società di revisione saranno inappellabili e definitive.
      </p>
<p>
        (f) Resta inteso tra le Parti che le obbligazioni previste dal presente paragrafo 6.08 sono da considerarsi a esclusivo carico di Pirelli esclusa qualsiasi solidarietà degli Attuali Soci Olimpia.
      </p>
</blockquote>
<p>
      6.08 <em>bis</em> <u>Diritti di Co-vendita relativi al patrimonio di Olimpia</u>. (a) Per tutta la Durata dei Patti - e in ogni caso fino alla data di efficacia della Scissione e della Scissione Holinvest - nel caso in cui la partecipazione detenuta da Olimpia si riduca ad un livello inferiore al 25% del capitale di Olivetti, o, ogni qualvolta così ridottasi, si riduca ulteriormente,
      mediante trasferimento, assegnazione (anche mediante scissione) o cessione di una quota di essa a titolo oneroso, gratuito, per cassa ovvero mediante corrispettivo in natura, a qualsiasi titolo, anche in più tranches (di seguito, complessivamente, la "Partecipazione Olivetti Ceduta"), Holinvest avrà il diritto di pretendere (e pertanto Olimpia sarà tenuta a fare in
      modo) che l'acquirente (di seguito, il "Terzo Acquirente di Strumenti Olivetti") - in conformità alle applicabili disposizioni di questo paragrafo - acquisti una quota percentuale delle Azioni Olivetti (e/o degli Strumenti Finanziari) da essa detenute a quella data pari al rapporto percentuale tra la Partecipazione Olivetti Ceduta e la partecipazione in Olivetti detenuta
      da Olimpia prima della cessione della Partecipazione Olivetti Ceduta :
    </p>
<p align="center">
      PAOH : AOH = POC : PO
    </p>
<blockquote>
<p>
        Dove :
      </p>
<blockquote>
<p>
          PAOH: è il numero di Azioni Olivetti (e/o degli Strumenti Finanziari) da essa detenute di cui Holivest può pretendere il trasferimento al Terzo Acquirente;
        </p>
<p>
          AOH: è il numero complessivo di Azioni Olivetti (e/o degli Strumenti Finanziari) detenute da Holinvest alla data in cui Olimpia comunichi la propria intenzione di trasferire la Partecipazione Ceduta;
        </p>
<p>
          POC: è la Partecipazione Olivetti Ceduta (espressa come percentuale delle Azioni Olivetti (e/o degli Strumenti Finanziari) detenute da Olimpia alla data in cui Olimpia comunichi la propria intenzione di trasferire la Partecipazione Olivetti Ceduta);
        </p>
<p>
          PO: la partecipazione complessiva in Olivetti e/o tutti gli Strumenti Finanziari detenuti da Olimpia prima della cessione della Partecipazione Olivetti Ceduta;
        </p>
</blockquote>
<p>
        essendo inteso che :
      </p>
<blockquote>
<p>
          (x) per le finalità di questo paragrafo 6.08 <em>bis</em> le Azioni Olivetti (e/o gli Strumenti Finanziari) di cui Holinvest dovesse imporre l'acquisto da parte del Terzo Acquirente di Strumenti Olivetti saranno individuati come "Strumenti Olivetti Cedendi";
        </p>
<p>
          (y) una volta che Holinvest abbia comunicato - in conformità al disposto del successivo paragrafo (c) - ad Olimpia di voler esercitare il diritto di co-vendita previsto dal presente paragrafo 6.08 <em>bis</em>, la stessa Holinvest sarà tenuta a procedere alla vendita degli Strumenti Olivetti Cedendi ai termini ed alle condizioni previste da questo paragrafo 6.08 <em>bis</em>
          ed in particolare dai successivi paragrafi (d) ed (e).
        </p>
</blockquote>
<p>
        (b) Al fine di consentire ad Holinvest l'esercizio dei diritti contemplati dal precedente paragrafo (a), Olimpia si impegna a comunicare ad Holinvest l'eventuale intenzione di vendere, cedere, assegnare (anche mediante scissione) o altrimenti trasferire a qualsiasi titolo tutta la, o parte della, propria partecipazione in Olivetti, non appena lo stato della trattativa con il Terzo
        Acquirente di Strumenti Olivetti lo consenta (tenute in considerazione le eventuali ragioni di riservatezza) comunicando ad Holinvest la natura del Terzo Acquirente di Strumenti Olivetti ed i termini e le condizioni della possibile operazione di trasferimento.
      </p>
<p>
        (c) Holinvest, una volta ricevuta la comunicazione del progetto di trasferimento della Partecipazione Olivetti Ceduta da parte di Olimpia, dovrà comunicare ad Olimpia, entro venti (20) Giorni Lavorativi dalla ricezione della predetta comunicazione, se intende esercitare il proprio diritto di co-vendita.
      </p>
<p>
        (d) In caso di esercizio da parte di Holinvest del diritto di co-vendita previsto dal presente paragrafo 8.06(ii), i trasferimenti al Terzo Acquirente di Strumenti Olivetti degli Strumenti Olivetti Cedendi conseguenti tale esercizio dovranno perfezionarsi simultaneamente al trasferimento da parte di Olimpia al Terzo Acquirente di Strumenti Olivetti della Partecipazione Olivetti Ceduta.
      </p>
<p>
        (e) Il prezzo del trasferimento degli Strumenti Olivetti Cedendi sarà pari allo stesso prezzo per ciascuna azione Olivetti (e/o Strumento Finanziario) realizzato da Olimpia per la cessione della Partecipazione Olivetti Ceduta.
      </p>
<p>
        (f) Le Parti si danno reciprocamente atto e convengono che - in parziale difformità con quanto disposto dal presente paragrafo 6.08 <em>bis</em> - laddove Holinvest eserciti il diritto di co-vendita di cui al presente paragrafo 6.08 <em>bis</em>, la cessione della Partecipazione Olivetti Ceduta che - in conformità ai termini del predetto paragrafo integrerebbe un'ipotesi di
        Stallo Accelerato - non sarà da considerarsi Stallo Accelerato.
      </p>
</blockquote>
<p>
      6.09 <u>Presa d'Atto</u>. Le Parti si danno reciprocamente atto che :
    </p>
<blockquote>
<p>
        (i) i Patti di cui al presente Contratto non superano e comunque non pregiudicano la validità, l'efficacia e l'operatività degli Accordi di cui al Patto Parasociale stipulato in data 14 settembre 2001 tra Pirelli, Unicredito ed Intesa;
      </p>
<p>
        (ii) alla luce di quanto previsto dal precedente paragrafo (i), l'esercizio da parte di Unicredito e/o Intesa dei diritti in loro favore previsti dal Patto Parasociale cui si fa riferimento al precedente paragrafo (i) non potrà in alcun modo rappresentare inadempimento ad alcuno degli impegni che Unicredito ed Intesa (quali Attuali Soci Olimpia) hanno assunto per effetto del
        presente Contratto né farà sorgere ad altro titolo alcuna responsabilità in capo alle stesse Unicredito ed Intesa;
      </p>
<p>
        (iii) qualora Unicredito e/o Intesa esercitino il diritto di <em>put</em> ai sensi del Patto Parasociale di cui al precedente paragrafo (i), le stesse saranno immediatamente liberate da qualsiasi obbligo nei confronti di Hopa derivante dal presente Contratto indipendentemente dalla data di effettivo trasferimento delle azioni Olimpia oggetto del <em>put</em> fermo restando che Pirelli
        sarà automaticamente obbligata nei confronti di Hopa ad adempiere a tutti tali obblighi nei confronti di Hopa medesima;
      </p>
<p>
        (iv) qualora Unicredito e/o Intesa esercitino il diritto di <em>put</em> di cui al precedente paragrafo (iii), Edizione Finance e Hopa rinunciano, ora per allora, ad esercitare il diritto di prelazione statutaria loro spettante.
      </p>
</blockquote>
<p align="center">
      Articolo VII<br/>
<u>Pattuizioni Parasociali Relative ad Holinvest</u>
</p>
<p>
      7.01 <u>Consiglio di Amministrazione di Holinvest</u>. (a) Per tutta la Durata dei Patti, il consiglio di amministrazione di Holinvest sarà composto da un numero fisso ed invariabile di 7 membri, uno dei quali sarà nominato su designazione di Olimpia.
    </p>
<p>
      (b) Le disposizioni dei precedenti paragrafi 6.01(b), (c) e (d) si applicheranno, <em>mutatis mutandis,</em> anche con riguardo al Consiglio di Amministrazione di Holinvest.
    </p>
<p>
      7.02 <u>Impegni di Lock-up</u>. (a) A decorrere dalla data del presente Contratto e per un periodo di venti mesi dalla data di efficacia della Fusione, Hopa :
    </p>
<blockquote>
<blockquote>
<p>
          (i) si impegna a non :
        </p>
<blockquote>
<p>
            (A) offrire, costituire in pegno, vendere, concludere preliminari di vendita, dare in prestito o in qualsiasi altro modo trasferire o cedere (anche mediante conferimento o scissione parziale), direttamente o indirettamente, la Partecipazione Holinvest di Hopa o di alcuno strumento finanziario che possa essere convertito o che dia comunque diritto ad una partecipazione nel capitale di
            Holinvest, o
          </p>
<p>
            (B) stipulare contratti di swap o altri atti e/o contratti con cui si trasferisce ad un diverso soggetto, in tutto o in parte, qualsiasi rischio o beneficio economico derivante dalla proprietà della Partecipazione Holinvest di Hopa, indipendentemente dal fatto che le operazioni descritte ai precedenti punti (A) e (B) debbano essere liquidate mediante consegna della Partecipazione
            Holinvest di Hopa o degli altri strumenti finanziari sopra menzionati, per contanti o in altro modo.
          </p>
</blockquote>
<p>
          (ii) si impegna - fermo restando quanto previsto dai successivi paragrafi (b) e (c)- a fare quanto necessario affinché Holinvest non:
        </p>
<blockquote>
<p>
            (A) offra, venda, concluda preliminari di vendita, dia in prestito, conceda in pegno a garanzia di obbligazioni di terzi o in qualsiasi altro modo trasferisca o ceda (anche mediante conferimento o scissione parziale), direttamente o indirettamente, gli Strumenti Olivetti che alla data del presente Contratto sono di sua proprietà o di alcuno strumento finanziario che possa essere
            convertito o che dia comunque diritto ad una partecipazione nel capitale di Olivetti; o
          </p>
<p>
            (B) stipuli contratti di swap o altri atti e/o contratti con cui si trasferisce ad un diverso soggetto, in tutto o in parte, qualsiasi rischio o beneficio economico derivante dalla proprietà degli Strumenti Olivetti che alla data del presente Contratto sono di sua proprietà, indipendentemente dal fatto che le operazioni descritte ai precedenti punti (A) e (B) debbano essere
            liquidate mediante consegna degli Strumenti Olivetti o degli altri strumenti finanziari sopra menzionati, per contanti o in altro modo.
          </p>
</blockquote>
</blockquote>
<p>
        (b) Con riferimento al disposto del successivo paragrafo 7.03 :
      </p>
<blockquote>
<p>
          (i) le Parti si danno reciprocamente atto di essere a conoscenza del fatto che :
        </p>
<blockquote>
<p>
            (A) Holinvest ha dato in pegno alle banche che l'hanno finanziata (le "Banche Creditrici") gli Strumenti Olivetti che alla data del presente Contratto sono di sua proprietà (quali identificati nel documento qui allegato con il numero 7.02(b)(ii)(A)) quale garanzia delle obbligazioni di rimborso dei finanziamenti concessile dalle stesse Banche Creditrici;
          </p>
<p>
            (B) che Hopa si impegna a fare quanto possibile per evitare un'eventuale escussione del pegno da parte delle Banche Creditrici e comunque preservare la prelazione in favore di Olimpia di cui al successivo paragrafo 7.03;
          </p>
</blockquote>
<p>
          (ii) alla luce di quanto previsto dal precedente paragrafo (i), le Parti convengono che :
        </p>
<blockquote>
<p>
            (A) successivamente alla stipulazione del presente Contratto, Hopa farà tutto quanto in suo potere affinché le Banche Creditrici :
          </p>
<blockquote>
<p>
              (1) consentano a che, in caso di vendita degli Strumenti Olivetti conseguente l'escussione del pegno cui si fa riferimento al precedente paragrafo (i)(A), ad Olimpia sia concesso un diritto di prelazione relativamente all'acquisto degli Strumenti Olivetti così venduti; ovvero, qualora tale ipotesi non fosse percorribile,
            </p>
<p>
              (2) accettino - nell'eventualità in cui il pegno cui si fa riferimento al precedente paragrafo (i)(A) debba essere escusso - di cedere ad Olimpia i contratti di finanziamento e le relative garanzie ad un prezzo pari al valore di mercato a quella data del credito dalle stesse Banche Creditrici vantato verso Holinvest in forza dei medesimi contratti di finanziamento così
              ceduti; essendo peraltro inteso che Hopa si impegna fin d'ora a far si che Holinvest - nell'eventualità in cui le Banche Creditrici si dicano disponibili ad effettuare le cessioni di contratto previste dal presente paragrafo (ii)(A)(2) accetti - e dunque consenta a - tali cessioni;
            </p>
</blockquote>
<p>
            (B) senza limitazione di quanto disposto al precedente paragrafo (A), subito dopo la stipulazione del presente contratto, le Parti invieranno una comunicazione congiunta alle Banche Creditrici per renderLe edotte dell'esistenza della prelazione di cui al successivo paragrafo 7.03 con la quale si richieda altresì alle Banche Creditrici un incontro per discutere di quanto
            previsto nel predetto paragrafo (ii)(A);
          </p>
<p>
            (C) Hopa, al fine di facilitare ad Olimpia il raggiungimento delle finalità previste dal precedente paragrafo (i)(C), consenta ad un rappresentante di Olimpia (scelto da Olimpia con il consenso - che non potrà essere irragionevolmente negato - di Hopa) di partecipare a tutte le riunioni con le Banche Creditrici conseguenti o comunque connesse a quanto previsto dal precedente
            paragrafo (ii)(A);
          </p>
</blockquote>
<p>
          (iii) le sezioni di cui ai precedenti paragrafi (i) e (ii) si applicheranno, <em>mutatis mutandis</em>, anche in caso di successivi diversi finanziamenti e relativi pegni, essendo inteso che i pegni così concessi da Holinvest potranno riferirsi solo ai debiti dalla stessa contratti con esclusione di pegni a garanzia di debiti altrui.
        </p>
</blockquote>
<p>
        (c) L'obbligazione di Hopa di cui al precedente paragrafo (a)(ii) va intesa nel senso di consentire ad Holinvest di liberamente disporre - durante il periodo di lock-up - di Strumenti Olivetti e/o Strumenti Finanziari (senza peraltro che si applichi la prelazione di cui al successivo paragrafo 7.03) purché durante tale periodo Holinvest mantenga la proprietà di un numero di
        titoli non inferiore al 65% e non superiore al 125% di quelli elencati nel precedente paragrafo 4.01(ii)(A) e purché le azioni di società direttamente o indirettamente controllate da Olivetti non superino il 10% dell'attivo di Holinvest, senza pregiudizio di quanto previsto circa la composizione dell'attivo di Holinvest alla Data Rilevante.
      </p>
</blockquote>
<p>
<strong>In espressa deroga al disposto dei paragrafi 6.05 (a), 7.02 (a) e 7.02 (c) del Contratto, Hopa ha il diritto di permutare o far permutare, direttamente ovvero per il tramite di una sua Controllata, con Nexgen Capital Limited, una società di diritto irlandese, con sede legale in 25/28 North Wall Quay, Dublino, Irlanda, ai termini ed alle condizioni con la stessa
      convenuti:</strong>
</p>
<blockquote>
<p>
<strong>(i) n. 973 strumenti finanziari indicizzati (Equity Linked Notes) all'andamento di n. 486.500.000 Azioni Olivetti (corrispondenti, a seguito della Fusione Olivetti, a n. 229.411.021 azioni ordinarie Telecom Italia S.p.A.) emessi da CDC IXIS Capital Market con le caratteristiche di cui all'Allegato 1.44 del Contratto;</strong>
</p>
</blockquote>
<p>
<strong>con</strong>
</p>
<blockquote>
<p>
<strong>(ii) n. 229.411.021 azioni ordinarie Telecom Italia S.p.A..</strong>
</p>
</blockquote>
<p>
      7.03 <u>Prima Prelazione a Favore di Olimpia</u>. (a) Al termine del periodo di <em>Lock-up</em> di cui al precedente paragrafo 7.02(a)(ii) e per tutta la residua Durata dei Patti - e in ogni caso fino alla data di efficacia della Scissione e della Scissione Holinvest - Holinvest potrà disporre liberamente degli Strumenti Finanziari e delle Azioni Olivetti purché la stessa - nel
      caso in cui proceda ad alcuna delle operazioni previste dai precedenti paragrafi 7.02(a)(ii)(A) e (B) - conceda ad Olimpia (con comunicazione scritta nella quale siano dettagliati l'identità del potenziale acquirente laddove questa sia conosciuta da Holinvest, indipendentemente dal fatto che la vendita abbia luogo sul mercato regolamentato e tutti gli elementi necessari per
      adeguatamente valutare l'offerta di questo e gli elementi che la connota di serietà) un diritto di prelazione sugli Strumenti Olivetti che formino oggetto di tale operazione.
    </p>
<blockquote>
<p>
        (b) Resta inteso che :
      </p>
<blockquote>
<p>
          (i) l'offerta dovrà essere presentata dal terzo entro (30) trenta Giorni Lavorativi dalla data in cui Olimpia abbia ricevuto la comunicazione di Holinvest di cui al precedente paragrafo 7.03(a);
        </p>
<p>
          (ii) il diritto di prelazione di cui al precedente paragrafo (b) dovrà essere esercitato da Olimpia entro i due (2) Giorni Lavorativi successivi al ricevimento da parte della stessa Olimpia della relativa <em>denunciatio</em>.
        </p>
</blockquote>
</blockquote>
<p>
      7.04 <u>Statuto di Holinvest</u>. Hopa farà tutto quanto necessario affinché, entro e non oltre la data della Fusione, lo statuto di Holinvest sia modificato per consentire ad Holinvest esclusivamente le attività di holding e di finanziaria relativamente alla detenzione e al <em>trading</em> di Azioni Olivetti, Strumenti Olivetti e di Strumenti Finanziari nonché di
      azioni e/o strumenti finanziari relativi a società controllate direttamente o indirettamente da Olivetti; l'impegno di Hopa è condizionato alla ammissibilità di tale modifica ai sensi della normativa vigente, fermo restando che Hopa non sarà obbligata ad apportare tale modifica qualora ciò comporti il divieto per Holinvest di continuare a detenere le
      partecipazioni in titoli diversi da quelli indicati nel presente paragrafo attualmente detenute, fermo restando che in tal caso Hopa si impegna a farsì che Holinvest non acquisisca nuovi strumenti partecipativi diversi da quelli sopra descritti. Hopa si impegna inoltre, nel medesimo termine, ad apportare al vigente statuto di Holinvest quelle modifiche necessarie a renderlo conforme al
      modello di statuto qui allegato con il numero 7.04.
    </p>
<p>
      7.05 <u>Seconda Prelazione in Favore di Olimpia</u>. (a) Salvo che non si sia verificata un'ipotesi di Stallo Accelerato, alla scadenza del primo periodo triennale di durata dei Patti (ma del tutto indipendentemente dal fatto che i Patti si siano prorogati per un ulteriore periodo triennale o meno) Hopa farà si che Holinvest stipuli con Olimpia un patto di prelazione di durata
      biennale in forza del quale - a far tempo da quella data - Holinvest - qualora intenda offrire, costituire in pegno, vendere, concludere preliminari di vendita, vendere qualsiasi opzione o Contratto per l'acquisto, acquistare qualsiasi opzione o Contratto per la vendita, concedere qualsiasi opzione, diritto o warrant per l'acquisto, dare in prestito o in qualsiasi altro modo
      trasferire, cedere o disporre (anche mediante conferimento o scissione parziale), direttamente o indirettamente, tutta la, o parte della, partecipazione in Olivetti post Scissione - debba offrirla in prelazione ad Olimpia nella misura in cui per effetto della prevista operazione Hopa ed Holinvest verrebbero a detenere complessivamente meno del :
    </p>
<blockquote>
<p>
        (i) 65% della partecipazione in Olivetti di loro pertinenza per effetto della Scissione; o
      </p>
<p>
        (ii) 65% degli Strumenti Olivetti di proprietà di Holinvest alla data di riferimento della Scissione.
      </p>
</blockquote>
<p>
      (b) Il diritto di prelazione di cui al precedente paragrafo (a) dovrà essere esercitato da Olimpia nei 15 giorni successivi al ricevimento da parte della stessa Olimpia della relativa <em>denunciatio</em>.
    </p>
<p>
      (c) Per tutta la durata del patto di prelazione previsto dal presente paragrafo 7.05, si applica, <em>mutatis mutandis</em>, il disposto di cui al precedente paragrafo 6.05.
    </p>
<p align="center">
      ARTICOLO VIII<br/>
<u>Stallo e Stallo Accelerato</u>
</p>
<p>
      8.01 <u>Individuazione dei casi di Stallo</u>. Ai fini del presente Contratto si considera "Stallo" una situazione di dissenso, manifestatasi in sede di consultazione preventiva o, in mancanza, in sede di Assemblea Straordinaria di Olimpia o in sede di Consiglio di Amministrazione di Olimpia, tra gli Attuali Soci Olimpia, da una parte, ed Hopa, dall'altra parte, su una Materia
      Rilevante, in qualsiasi momento durante la Durata dei Patti.
    </p>
<p>
      8.02 <u>Obbligo di consultazione</u>. Gli Attuali Soci Olimpia si obbligano a consultare Hopa in via preventiva ogni volta che debba essere discussa o assunta una Deliberazione Rilevante.
    </p>
<p>
      8.03 <u>Procedura</u>. (a) In vista dell'adempimento dell'obbligo di cui al paragrafo 8.02 che precede, gli Attuali Soci Olimpia ed Hopa si obbligano ad incontrarsi, ovvero a consultarsi preventivamente tramite conferenza telefonica o video-conferenza, che sarà oggetto di apposita verbalizzazione, entro e non oltre il terzo (3) giorno antecedente quello fissato per la riunione
      consiliare o assembleare di Olimpia, ovvero, immediatamente, appena avuta notizia, in caso di convocazione in via d'urgenza della riunione consiliare di Olimpia ai sensi delle applicabili disposizioni statutarie.
    </p>
<blockquote>
<p>
        (b) Nell'ambito della consultazione di cui al presente paragrafo, gli Attuali Soci Olimpia ed Hopa faranno tutto quanto in loro potere al fine di raggiungere un accordo e/o di individuare un orientamento comune sugli argomenti sottoposti al loro esame, obbligandosi, a tal fine, ad agire secondo buona fede.
      </p>
<p>
        (c) L'assenza ingiustificata di una Parte alla fase di consultazione preventiva o la sua astensione dalle determinazioni raggiunte nel corso della stessa comporta l'accettazione delle determinazioni raggiunte dell'altra Parte e impone alla Parte assente od astenuta di adeguarsi e osservare tali determinazioni.
      </p>
<p>
        8.04 <u>Manifestazione della volontà</u>. (a) Qualora gli Attuali Soci Olimpia ed Hopa, nell'ambito della consultazione preventiva di cui ai paragrafi 8.02 e 8.03 che precedono, abbiano raggiunto un accordo in merito agli argomenti oggetto di detta consultazione, le stesse saranno tenute a manifestare la propria volontà nelle sedi competenti in conformità alle seguenti
        disposizioni:
      </p>
<blockquote>
<p>
          (i) tramite conferimento ad un rappresentante comune di delega per la partecipazione all'assemblea straordinaria di Olimpia e per la manifestazione del voto in detta assemblea, in modo conforme a quanto concordato; ovvero, a seconda del caso,
        </p>
<p>
          (ii) facendo in modo che i propri rappresentanti nel Consiglio di Amministrazione di Olimpia partecipino alla riunione consiliare ed esprimano in tale sede il voto in conformità alle determinazioni comuni assunte in sede di consultazione preventiva.
        </p>
</blockquote>
<p>
        (b) Al contrario, in mancanza di comune accordo sugli argomenti oggetto di consultazione, Hopa sarà tenuta ad astenersi dal prendere parte alla riunione assembleare o consiliare e dall'esprimere o far esprimere in tale sede il voto e/o ad astenersi dal manifestare, in qualsiasi sede e modo, la sua volontà o presa di posizione sull'argomento che sia stato oggetto di detta
        consultazione preventiva, fatto salvo quanto previsto nel successivo punto (d).
      </p>
<p>
        (c) Qualora la consultazione preventiva di cui ai precedenti paragrafi 8.02 e 8.03 non sia avvenuta per fatto degli Attuali Soci Olimpia, Hopa avrà diritto di partecipare alla riunione assembleare e/o consiliare e ad esprimere o far esprimere in tale sede il proprio voto e/o a manifestare, in qualsiasi sede e modo, la sua volontà o presa di posizione rispetto alla Materia
        Rilevante, fatto salvo quanto previsto nel successivo punto (d).
      </p>
<p>
        (d) Qualora si verifichi la situazione di cui al punto (b) ovvero la situazione di cui al punto (c) che precede, Hopa avrà il diritto di inviare agli Attuali Soci Olimpia, a mezzo di telegramma o lettera raccomandata ed a norma del paragrafo 12.03, un "Avviso di Stallo" nel termine dei 15 (quindici) giorni dal termine della consultazione di cui al paragrafo 8.03 ovvero, in
        mancanza di consultazione, dalla data della delibera di cui al precedente paragrafo 8.04.(c).
      </p>
<p>
        (e) Entro 30 Giorni Lavorativi dalla data in cui gli Attuali Soci Olimpia abbiano ricevuto l'Avviso di Stallo le Parti dovranno demandare - per le sole finalità di cui al successivo paragrafo 10.01 - al giudizio inappellabile di un Collegio Arbitrale, da nominarsi in conformità alle disposizioni del successivo Articolo XIII, l'accertamento, per gli effetti di cui
        all'Articolo X, del se la situazione di Stallo sia stata dichiarata da Hopa non in buona fede;
      </p>
</blockquote>
<p>
      essendo in ogni caso inteso ad evitare ogni dubbio che il diritto di Hopa (di cui al successivo Articolo IX) a che la Scissione e la Scissione Holinvest si realizzino prescinde dalle risultanze di tale accertamento e che pertanto gli Attuali Soci Olimpia dovranno comunque procedere a porre in essere tutto quanto necessario affinchè la Scissione e la Scissione Holinvest si realizzino
      nel termine di cui al successivo Paragrafo 9.01(c).
    </p>
<p>
      8.05 <u>Diritti delle Parti</u>. (a) Qualora Hopa abbia fatto pervenire agli Attuali Soci Olivetti un Avviso di Stallo a termini del precedente paragrafo 9.04 (c), Hopa avrà il diritto (che si considererà esercitato con il ricevimento da parte degli Attuali Soci Olimpia dell'Avviso di Stallo, ai termini del punto (c) del paragrafo 8.04 che precede) di pretendere che - a
      partire dalla fine del trentaseiesimo (36) mese successivo alla data della Fusione (il "Termine Iniziale") - sia fatto tutto quanto necessario affinché, entro 6 mesi dal Termine Iniziale, abbiano luogo - in conformità alle applicabili disposizioni del successivo Articolo IX - la Scissione e la Scissione Holinvest.
    </p>
<p>
      (b) Le Parti convengono che in ogni caso di mancata disdetta dei Patti e di loro conseguente automatico rinnovo in conformità alle disposizioni del precedente paragrafo 6.00(b), il Termine Iniziale dovrà essere considerato di volta in volta [la fine del trentaseiesimo (36) mese successivo alla data di ciascun rinnovo].
    </p>
<p>
      8.06 <u>Individuazione dei Casi di Stallo Accelerato</u>. (a) Qualora - durante la Durata dei Patti - si verifichi uno dei seguenti eventi (ciascuno di essi, un evento di "Stallo Accelerato") :
    </p>
<blockquote>
<p>
        (i) sia deliberata la fusione e/o scissione di Olimpia e/o Olivetti con società diverse dalle società direttamente o indirettamente controllate;
      </p>
<p>
        (ii) Olimpia cessi di possedere una partecipazione in Olivetti almeno pari alla Partecipazione in Olivetti anche in conseguenza :
      </p>
<blockquote>
<p>
          (A) della cessione e/o assegnazione (anche mediante scissione) e/o del conferimento in tutto o in parte della partecipazione da essa detenuta in Olivetti e/o di Strumenti Finanziari (con diritto di voto) a società appartenenti ai gruppi cui gli Attuali Soci Olimpia appartengono o comunque fanno capo; o
        </p>
<p>
          (B) della cessione e/o assegnazione (anche mediante scissione), in tutto o in parte, della partecipazione da essa detenuta in Olivetti e/o di Strumenti Finanziari (con diritto di voto) a terzi con corrispettivo in natura (ad esempio mediante permuta o conferimento);
        </p>
</blockquote>
<p>
        (iii) il Rapporto <em>debt/equity</em> di Olimpia - fermo quanto previsto al successivo paragrafo (b) - superi la misura di 1:1;
      </p>
<p>
        (iv) gli Attuali Soci Olimpia decidano il conferimento di tutta o parte della loro complessiva partecipazione in Olimpia a società appartenenti ai gruppi ai quali gli Attuali Soci Olimpia appartengono o comunque fanno capo;
      </p>
<p>
        (v) fermo quanto disposto al successivo paragrafo 8.06 (b) (iii) (C), sia previsto il trasferimento, la cessione e/o l'assegnazione (anche mediante scissione) a qualsiasi titolo, di tutta o parte, della complessiva partecipazione degli Attuali Soci Olimpia in Olimpia a società appartenenti ai gruppi ai quali gli Attuali Soci Olimpia appartengono o comunque fanno capo ad un
        corrispettivo inferiore al valore di mercato della partecipazione di Olimpia in Olivetti maggiorato di Euro 0,60 per Azione Olivetti e/o Strumento Finanziario di proprietà di Olimpia.Resta inteso che, qualora siano state poste in essere Operazioni Straordinarie ovvero Operazioni sul Capitale tale maggiorazione di Euro 0,60 dovrà essere determinata relativamente ad un numero di
        Azioni Olivetti e/o Strumenti Finanziari opportunamente aggiustato o adeguato in conseguenza di tali Operazioni, secondo prassi di mercato, fermo restando che, qualora in merito alla determinazione di tale numero vi sia disaccordo fra le Parti, tale determinazione sarà demandata a cura della più diligente fra esse, a primaria banca d'affari scelta di comune accordo ovvero,
        in mancanza, designata dal Presidente del Tribunale di Milano;
      </p>
<p>
        (vi) sia prevista la cessione e/o l'assegnazione (anche mediante scissione) di tutta o parte della complessiva partecipazione degli Attuali Soci in Olimpia a terzi con corrispettivo in natura (ad esempio mediante permuta o conferimento) qualora il terzo non assuma nei confronti di Hopa i medesimi obblighi assunti dagli Attuali Soci Olimpia ai sensi dei Patti fermo restando che in tal
        caso Hopa non sarà soggetta ad alcun obbligo di co-vendita;
      </p>
</blockquote>
<p>
      in tutti questi casi, Hopa avrà il diritto di pretendere che Olimpia e gli Attuali Soci Olimpia facciano tutto quanto necessario affinché vengano deliberate - in conformità alle applicabili disposizioni del successivo Articolo IX - la Scissione e la Scissione Holinvest.
    </p>
<p>
      (b) Le parti si danno reciprocamente atto che :
    </p>
<blockquote>
<p>
        (i) il diritto previsto in favore di Hopa dal precedente paragrafo (a) si considererà esercitato con il ricevimento da parte degli Attuali Soci Olimpia di una comunicazione scritta di Hopa con la quale la stessa comunichi agli Attuali Soci Olimpia il proprio desiderio di far valere i diritti in suo favore previsti per il caso di Stallo Accelerato, l'"Avviso di Stallo
        Accelerato";
      </p>
<p>
        (ii) tale comunicazione dovrà essere inviata da Hopa agli Attuali Soci Olimpia entro e non oltre il quindicesimo (15) giorno successivo al verificarsi di uno degli eventi di cui al precedente paragrafo (a);
      </p>
<p>
        (iii) nel caso previsto dal precedente paragrafo 8.06(a)(v), Hopa non avrà:
      </p>
<blockquote>
<p>
          (A) il diritto di esercitare i diritti di co-vendita previsti in suo favore dal precedente paragrafo 6.08(a);
        </p>
<p>
          (B) il diritto di esercitare il diritto di prelazione a suo favore statutariamente previsto; e
        </p>
<p>
          (C) alcun obbligo di co-vendita.
        </p>
</blockquote>
</blockquote>
<p>
      8.07 <u>Eccezioni ai Casi di Stallo Accelerato</u>. (a) In parziale deroga al disposto del precedente paragrafo 8.06(a)(iii), le Parti si danno reciprocamente atto che :
    </p>
<blockquote>
<p>
        (i) la verifica dell'eventuale superamento della misura di 1:1 del Rapporto <em>debt/equity</em> di Olimpia rilevante ai fini del precedente paragrafo 8.06(iii) sarà esclusivamente quella effettuata da Olimpia e dagli Attuali Soci Olimpia e dagli stessi comunicata ad Hopa (anche in sede di approvazione delle situazioni patrimoniali periodiche e dei bilanci di Olimpia da parte del
        suo Consiglio di Amministrazione) su base trimestrale, e comunque in qualsiasi momento su richiesta scritta di Hopa ad Olimpia; e
      </p>
<p>
        (ii) l'evento di cui al precedente paragrafo 8.06(iii) si potrà ritenere verificato solo nella misura in cui a seguito di siffatto evento la misura del Rapporto <em>debt/equity</em> di Olimpia non venga ripristinata ad un valore uguale o inferiore ad 1:1 entro i successivi 5 giorni dalla data della comunicazione con la quale Olimpia comunicherà ad Hopa che il Rapporto
        <em>debt/equity</em> di Olimpia ha superato la misura di 1:1 o, alternativamente, questi ultimi non si impegnino irrevocabilmente a ripristinarlo, fermo restando che tale ripristino potrà avvenire (A) mediante versamenti in conto capitale a fondo perduto effettuati dagli Attuali Soci Olimpia e senza che ciò determini aggravi economici a carico di Hopa o diluizioni della
        partecipazione da quest'ultima detenuta in Olimpia o (B) mediante finanziamenti subordinati, fermo restando che in tal caso gli Attuali Soci Olimpia saranno obbligati (al fine di evitare uno Stallo Accelerato) a convertire o sostituire entro 60 (sessanta) giorni tali finanziamenti subordinati in versamenti in conto capitale a fondo perduto senza che ciò determini aggravi
        economici a carico di Hopa o diluizioni della partecipazione da quest'ultima detenuta in Olimpia.
      </p>
</blockquote>
<p>
      (b) Le Parti si danno inoltre reciprocamente atto che :
    </p>
<blockquote>
<p>
        (i) non costituirà caso di Stallo Accelerato ai sensi del precedente paragrafo 8.06(v), la cessione o il conferimento della propria partecipazione in Olimpia:
      </p>
<blockquote>
<p>
          (A) da parte di uno degli Attuali Soci Olimpia, a società che sia (e rimanga) da esso Controllata; e
        </p>
<p>
          (B) da parte di Unicredito e Intesa a :
        </p>
<blockquote>
<p>
            (1) società sottoposta al Controllo congiunto delle stesse nell'ambito del rispettivo gruppo bancario di appartenenza e fino a detta appartenenza; e/o
          </p>
<p>
            (2) a Pirelli in applicazione delle disposizioni dell'attuale Patto di Sindacato tra Pirelli, da una parte, e Unicredito e Intesa, dall'altra parte, purché Pirelli - simultaneamente a tale cessione o conferimento - subentri nelle obbligazioni assunte da Unicredito e Intesa nei confronti di Hopa ai sensi dei Patti ed in genere del presente Contratto;
          </p>
</blockquote>
<p>
          (C) da parte di Edizione a Pirelli in applicazione delle disposizioni dell'attuale Patto di Sindacato tra Pirelli, da una parte, e Edizione, dall'altra parte, subentrando Pirelli, ora per allora, - nel caso di tale cessione o conferimento - nelle obbligazioni assunte da Edizione nei confronti di Hopa ai sensi dei Patti ed in genere del presente Contratto;
        </p>
</blockquote>
<p>
        (ii) le cessioni di cui al precedente paragrafo 8.07(b)(i) non daranno diritto ad Hopa ad esercitare i diritti di co-vendita previsti in suo favore dal precedente paragrafo 6.08(a) né i diritti di prelazione a suo favore statutariamente previsti né comporteranno in capo ad Hopa alcun obbligo di co-vendita.
      </p>
</blockquote>
<p>
      8.08 <u>Rapporti tra Stallo e Stallo Accelerato</u>. Le Parti si danno reciprocamente atto che, qualora, essendosi già verificato uno Stallo, si verifichi un'ipotesi di Stallo Accelerato, saranno prevalenti le disposizioni applicabili in caso di Stallo Accelerato e, qualora si verifichi uno Stallo Accelerato, non potrà verificarsi uno Stallo né un ulteriore Stallo
      Accelerato, restando inteso che essendosi verificato uno Stallo potrà verificarsi uno Stallo Accelerato ma non potrà ritenersi verificato un ulteriore Stallo.
    </p>
<p align="center">
      Articolo IX<br/>
<u>La Scissione e la Scissione Holinvest</u>
</p>
<p>
      9.00 <em><u>Triggering Events</u></em> . In caso di esercizio da parte di Hopa dei diritti in suo favore previsti dai precedenti paragrafi 8.05 ed 8.06(a) ed in caso di mancato rinnovo dei Patti alla loro scadenza iniziale ovvero alla scadenza dei successivi periodi di rinnovo in conformità al disposto del precedente paragrafo 6.00 :
    </p>
<blockquote>
<p>
        (i) gli Attuali Soci Olimpia si impegnano a fare tutto quanto necessario affinché - in conformità al disposto dei seguenti paragrafi di questo Articolo IX ed in particolare del paragrafo 9.01 - si realizzi la Scissione; e
      </p>
<p>
        (ii) Hopa ed Olimpia si impegnano a fare tutto quanto necessario affinché - in conformità al disposto dei seguenti paragrafi di questo Articolo IX ed in particolare del paragrafo 9.04 - si realizzi la Scissione Holinvest.
      </p>
</blockquote>
<p>
      9.01 <u>La Scissione</u>. (a) La Scissione consisterà in una scissione parziale di Olimpia per effetto della quale sia attribuito ad Hopa il pro-quota dell'attivo e del passivo di Olimpia.
    </p>
<p>
      (b) La data di riferimento, anche ai fini della determinazione del pro quota dell'attivo e del passivo e fermo restando quanto previsto al paragrafo 9.02, della Scissione (la "Data Rilevante") sarà :
    </p>
<blockquote>
<p>
        (i) <u>il Termine Iniziale</u>, in caso di Stallo così come in caso di mancato rinnovo dei Patti all'originaria scadenza o alla scadenza dei successivi periodi di rinnovo (fermo quanto previsto al precedente paragrafo 8.05(b)); e
      </p>
<p>
        (ii) <u>una data coincidente con il terzo (3) Giorno Lavorativo successivo alla data in cui si sia verificato l'evento rilevante ai fini dello Stallo Accelerato</u>, in caso di Stallo Accelerato.
      </p>
</blockquote>
<p>
      (c) Fermo quanto previsto dal successivo paragrafo 9.06, gli Attuali Soci Olimpia dovranno fare quanto necessario affinché la Scissione sia completata entro sei (6) mesi :
    </p>
<blockquote>
<p>
        (i) <u>dal Termine Iniziale</u>, in caso di Stallo così come in caso di mancato rinnovo dei Patti all'originaria scadenza o alla scadenza dei successivi periodi di rinnovo; e
      </p>
<p>
        (ii) <u>dalla data di ricevimento dell'Avviso di Stallo Accelerato</u>, in caso di Stallo Accelerato.
      </p>
</blockquote>
<p>
      9.02 <u>Impegno degli Attuali Soci Olimpia</u>. Fermo restando quanto previsto al successivo paragrafo 9.07 per i c.d. <em>cash settlements,</em> in tutti i casi in cui, in conformità al disposto del presente Contratto, si debba procedere con la Scissione, gli Attuali Soci Olimpia dovranno fare tutto quanto necessario affinché, alla Data Rilevante:
    </p>
<blockquote>
<p>
        (i) il patrimonio di Olimpia sia almeno costituito dalla Partecipazione Olivetti (ii) la quota parte della Partecipazione Olivetti e di Strumenti Finanziari che in sede di Scissione debba essere attribuita ad Hopa sia pari alla percentuale di partecipazione di Hopa al capitale di Olimpia, fermo restando che, in sede di Scissione, dovrà essere attribuita ad Hopa una quota parte della
        Partecipazione Olivetti anche nel caso in cui Olimpia detenga, alla Data Rilevante, una partecipazione inferiore alla Partecipazione Olivetti, salvo che alla riduzione della partecipazione di Olimpia in Olivetti al di sotto della Partecipazione Olivetti sia conseguito l'esercizio del diritto di co-vendita da parte di Hopa; nel qual caso sarà attribuito ad Hopa il pro rata della
        partecipazione di Olimpia in Olivetti e degli strumenti finanziari della medesima;
      </p>
<p>
        (ii) ad Hopa sia attribuita una porzione, percentualmente pari alla percentuale di partecipazione di Hopa al capitale di Olimpia,
      </p>
<blockquote>
<p>
          (A) della partecipazione da Olimpia detenuta in Holinvest alla Data Rilevante; oppure
        </p>
<p>
          (B) di quanto spetti ad Olimpia con riferimento alle attività e passività di Holinvest alla medesima data.
        </p>
</blockquote>
</blockquote>
<p>
      9.03 <u>Ulteriori Impegni per il Caso di Stallo, Stallo Accelerato e Mancato Rinnovo</u>. In aggiunta a quanto disposto dal precedente Paragrafo 9.02, in caso di Scissione conseguente uno Stallo, ad uno Stallo Accelerato od il mancato rinnovo dei Patti, gli Attuali Soci Olimpia dovranno fare tutto quanto necessario affinché il Rapporto <em>debt/equity</em> di Olimpia alla Data
      Rilevante non sia superiore a 1:1.
    </p>
<p>
      9.04 <u>Ulteriori Impegni per il solo Caso di Stallo Accelerato</u>. In aggiunta a quanto disposto dal precedente Paragrafo 9.02, in caso di Scissione conseguente uno Stallo Accelerato (e quindi non in caso di Stallo o di mancato rinnovo dei Patti), gli Attuali Soci Olimpia dovranno fare tutto quanto necessario affinché gli effetti dell'evento da cui deriva il diritto di Hopa di
      azionare lo Stallo Accelerato (sempreché questo non consista negli eventi di cui ai precedenti paragrafi 8.06(ii) e 8.06(iii)) non pregiudichino la Scissione.
    </p>
<p>
      9.05 <u>La Scissione Holinvest</u>. (a) La Scissione Holinvest consisterà in una scissione parziale di Holinvest per effetto della quale sia attribuito ad Olimpia il pro-quota dell'attivo e del passivo di Holinvest.
    </p>
<p>
      (b) Fermo quanto previsto dal successivo paragrafo 9.07, la data di riferimento della Scissione Holinvest sarà la Data Rilevante della Scissione (e sarà quindi da determinarsi in conformità al disposto del precedente paragrafo 9.01(b).
    </p>
<p>
      (c) Fermo quanto previsto dal successivo paragrafo 9.07, Hopa dovrà fare quanto necessario affinché la Scissione Holinvest sia completata entro sei (6) mesi :
    </p>
<blockquote>
<p>
        (i) <u>dal Termine Iniziale</u>, in caso di Stallo così come in caso di mancato rinnovo dei Patti all'originaria scadenza o alla scadenza dei successivi periodi di rinnovo; e
      </p>
<p>
        (ii) <u>dalla data del ricevimento dell'Avviso di Stallo Accelerato</u>, in caso di Stallo Accelerato.
      </p>
</blockquote>
<p>
      9.06 <u>Impegno di Hopa</u>. In tutti i casi in cui si dovrà procedere alla Scissione Holinvest, Hopa farà quanto necessario affinché alla Data Rilevante :
    </p>
<blockquote>
<p>
        (i) il Rapporto <em>debt/equity</em> di Holinvest non sia superiore ad 1:1; e
      </p>
<p>
        (ii) l'attivo di Holinvest non comprenda altri strumenti finanziari diversi da Obbligazioni Olivetti o altri Strumenti Olivetti o strumenti finanziari derivanti da Operazioni Straordinarie o Azioni Olivetti rivenienti dalla conversione degli strumenti di cui sopra, oltre alle Azioni Olivetti di cui al precedente paragrafo 4.01 (a) (ii) (A) (4).
      </p>
</blockquote>
<p>
      9.07 <u>Le Modalità della Scissione e della Scissione Holinvest</u>.
    </p>
<p>
      (a) Fermo quanto disposto dai precedenti paragrafi di questo Articolo IX, le Parti si danno reciprocamente atto che al fine di realizzare quanto dalle Parti convenuto nell'eventualità in cui si debba procedere alla Scissione ed alla Scissione Holinvest:
    </p>
<blockquote>
<p>
        (i) la Scissione Holinvest dovrà precedere ed essere efficace prima che sia efficace la Scissione e dovrà attribuire ad Olimpia (o, se questa lo richiederà, per iscritto, ad una sua controllata al 100%) il pro-quota dell'attivo e del passivo di Holinvest (secondo quanto disposto dai precedenti paragrafi 9.05 e 9.06), <u>essendo peraltro inteso che,</u> laddove Hopa lo
        desideri, in luogo della Scissione Holinvest (e quindi in luogo dell'attribuzione ad Olimpia del pro-quota delle attività e passività di Holinvest) Hopa potrà liquidare Olimpia [e cioè rendersi acquirente della partecipazione di Olimpia in Holinvest] con un pagamento in danaro (c.d. <em>cash settlement</em>) il cui importo dovrà essere determinato in una
        misura pari alla differenza, calcolata a prezzi di mercato alla Data Rilevante, tra le attività e le passività che nella eventualità di Scissione Holinvest (e quindi dell'attribuzione ad Olimpia del pro-quota delle attività e passività di Holinvest) sarebbero state di pertinenza di Olimpia; essendo inteso che tale facoltà potrà essere esercitata da
        Hopa solo entro 15 (quindici) Giorni Lavorativi dalla Data Rilevante e che il pagamento del sopra menzionato importo dovrà avvenire nei 15 (quindici) Giorni Lavorativi successivi all'esercizio di tale facoltà;
      </p>
<p>
        (ii) successivamente - ancorché senza soluzione di continuità - al momento in cui la Scissione Holinvest sia divenuta efficace, si procederà alla Scissione attribuendo ad Hopa (o, qualora questa lo desideri, ad una sua controllata al 100%) il pro-quota del attivo e passivo di Olimpia (secondo quanto disposto dai precedenti paragrafi da 9.01 a 9.04), <u>essendo peraltro
        inteso che,</u> laddove gli Attuali Soci Olimpia lo desiderino, in luogo della Scissione (e quindi in luogo dell'attribuzione ad Hopa del pro-quota delle attività e passività di Olimpia) gli Attuali Soci Olimpia potranno liquidare Hopa [e cioè rendersi acquirenti pro quota, salvo diversa determinazione, della intera partecipazione di Hopa in Olimpia] con un pagamento in
        danaro (c.d. <em>cash settlement</em>) il cui importo dovrà essere determinato in una misura pari alla differenza, calcolata a prezzi di mercato alla Data Rilevante, tra le attività e le passività che nella eventualità di Scissione (e quindi dell'attribuzione ad Hopa del pro-quota delle attività e passività di Olimpia) sarebbero state di pertinenza di
        Hopa; essendo inteso che tale facoltà potrà essere esercitata dagli Attuali Soci Olimpia solo entro 15 (quindici) Giorni Lavorativi dalla Data Rilevante e che il pagamento del sopra menzionato importo dovrà avvenire nei 15 (quindici) Giorni Lavorativi successivi all'esercizio di tale facoltà;
      </p>
<p>
        (iii) sarà pagato o attribuito ad Hopa, anche in caso di <em>cash settlement</em>, il Premio di Maggioranza cui la stessa abbia diritto in conformità alle disposizioni del successivo Articolo X.
      </p>
<p>
        (iv) la stipulazione dell'atto di Scissione sia condizionato alla stipulazione del patto di prelazione di cui al precedente paragrafo 7.05 la cui efficacia sarà a sua volta condizionata sospensivamente al completamento della Scissione.
      </p>
</blockquote>
<p>
      (b) Le Parti si danno inoltre reciprocamente atto del fatto che al passivo di Olimpia è iscritto un " <em>syndicated loan</em>", per un importo di Euro 1,8 miliardi con scadenza ottobre 2006 il quale non può essere ripartito nell'ambito della Scissione fra la scissa e la beneficiaria e che pertanto :
    </p>
<blockquote>
<p>
        (i) tale <em>syndicated loan</em> rimarrà per l'intero nel passivo di Olimpia;
      </p>
<p>
        (ii) in occasione della Scissione, Olimpia provvederà ad attribuire alla beneficiaria altro indebitamento finanziario in una misura pari alla porzione del <em>syndicated loan</em> che spetterebbe alla beneficiaria della Scissione senza che ciò alteri il preesistente pro-quota dell'attivo e del passivo di spettanza della beneficiaria.
      </p>
</blockquote>
<p>
      (c) La Parti si danno reciprocamente atto che in sede di Scissione Holinvest ad Hopa verrà attribuito, in sede di attribuzione del pro quota dell'attivo e del passivo di competenza, n. 100.000.000 Obbligazioni Olivetti e il relativo debito di cui al paragrafo 4.01 (ii)(D)(2).
    </p>
<p align="center">
<strong><em>OMISSIS</em></strong>
</p>
<p align="center">
      Articolo X<br/>
<u>Il Premio di Maggioranza</u>
</p>
<p>
      10.00 <u>Individuazione</u>. In tutti i casi in cui si debba procedere alla Scissione, in conformità alle applicabili disposizioni del presente Contratto ed in particolare del precedente Articolo IX, (in sede di determinazione del pro quota dell'attivo e del passivo di spettanza della beneficiaria per effetto della Scissione) Olimpia o gli Attuali Soci Olimpia, qualora Olimpia non
      vi provvedesse, dovrà(anno) riconoscere ad Hopa, con le modalità di cui al successivo paragrafo 10.04, ma in aggiunta ad ogni diritto alla stessa Hopa spettante per effetto della Scissione in conformità a quanto disposto dal precedente Articolo IX, un premio di maggioranza (il "Premio di Maggioranza") per ciascuna Azione Olivetti e/o Strumento Finanziario che, per
      effetto della Scissione, è da attribuirsi da Hopa (o avrebbe dovuto essere attribuito ad Hopa, nell'eventualità in cui gli Attuali Soci Olimpia esercitino il diritto al <em>cash settlement</em> in conformità alle disposizioni del precedente paragrafo 9.07(a)) da determinarsi e da corrispondersi in conformità alle disposizioni dei seguenti paragrafi di questo Articolo
      X. Resta inteso che, qualora siano state poste in essere Operazioni Straordinarie ovvero Operazioni sul Capitale, tale Premio di Maggioranza dovrà essere corrisposto relativamente all'intero numero di Azioni Olivetti e/o Strumenti Finanziari opportunamente aggiustato o adeguato in conseguenza di tali Operazioni, secondo prassi di mercato, fermo restando che, qualora in merito alla
      determinazione di tale numero vi sia disaccordo fra le Parti, tale determinazione sarà demandata a cura della più diligente fra esse, a primaria banca d'affari scelta di comune accordo ovvero, in mancanza, designata dal Presidente del Tribunale di Milano; essendo inteso che fermo quanto previsto dal precedente paragrafo (i), il Premio di Maggioranza verrà corrisposto solo
      in relazione alle Azioni Olivetti e agli Strumenti Finanziari che alla data della Scissione siano di proprietà, detenute o nella disponibilità, diretta o indiretta, di Olimpia (al netto di quelle risultanti dalla Scissione Holinvest, che non saranno quindi considerate ai fini della determinazione del Premio di Maggioranza). Qualora effettivamente corrisposto, il Premio di
      Maggioranza dovrà considerarsi esaustivo di ogni pretesa di Hopa conseguente allo Stallo ovvero, a seconda del caso, allo Stallo Accelerato.
    </p>
<p>
      10.01 <u>Il Premio di Maggioranza in Caso di Stallo</u>. Nell'eventualità che la Scissione abbia luogo a seguito di uno Stallo, il Premio di Maggioranza sarà determinato come segue :
    </p>
<blockquote>
<p>
        (i) in Euro 0,35, laddove il Collegio Arbitrale di cui al successivo Articolo XIII adito dalle Parti in conformità alle disposizioni del precedente paragrafo 8.04(d), abbia determinato che lo Stallo è stato dichiarato da Hopa non in buona fede; o, invece
      </p>
<p>
        (ii) in Euro 0,60, laddove il Collegio Arbitrale di cui al successivo Articolo XIII adito dalle Parti in conformità alle disposizioni del precedente paragrafo 8.04(d), abbia determinato che lo Stallo è stato dichiarato da Hopa in buona fede.
      </p>
</blockquote>
<p>
      10.02 <u>Il Premio di Maggioranza in Caso di Stallo Accelerato</u>. Nell'eventualità che la Scissione abbia luogo a seguito di uno Stallo Accelerato, il Premio di Maggioranza sarà pari a Euro 0,60, fermo restando che nel caso di cui al precedente paragrafo 8.06 (ii) il Premio di Maggioranza sarà pari a Euro 0,70.
    </p>
<p>
      10.03 <u>Il Premio di Maggioranza in Caso di Mancato Rinnovo dei Patti</u>. Nell'eventualità che la Scissione abbia luogo in conseguenza del mancato rinnovo dei Patti, il Premio di Maggioranza sarà determinato in conformità alle seguenti disposizioni :
    </p>
<blockquote>
<p>
        (i) il Premio di Maggioranza non potrà in nessun caso - e quindi nemmeno laddove si facesse ricorso alla valutazione delle <em>investment banks</em> di cui al successivo paragrafo (ii) - essere determinato in un importo inferiore a Euro 0,35;
      </p>
<p>
        (ii) il Premio di Maggioranza sarà determinato di comune accordo tra gli Attuali Soci Olimpia ed Hopa entro 10 Giorni Lavorativi dall'ultimo giorno del periodo di Durata dei Patti o, in mancanza di tale accordo, da due " <em>investment banks</em>" di standing internazionale scelte una da ciascuna Parte intendendosi per Parte ai fini del presente paragrafo 10.03, Hopa,
        da un lato, e gli Attuali Soci Olimpia, dall'altro lato, fermo restando che, ove le " <em>investment banks</em>" così nominate non si accordino sulla valutazione entro 30 Giorni Lavorativi dalla loro nomina, la medesima sarà effettuata da una terza " <em>investment bank</em>" di analogo standing scelta d'accordo tra le prime due [già al momento
        del conferimento dell'incarico da parte delle Parti] ovvero, in mancanza di accordo, dal Presidente del Tribunale di Milano;
      </p>
<p>
        (iii) al Presidente del Tribunale di Milano sarà (nell'ordine e nei termini sopra indicati) anche demandata la nomina della "investment bank" che una delle Parti abbia omesso di nominare o di sostituire in caso di sua successiva cessazione dell'incarico;
      </p>
<p>
        (iv) la valutazione di cui al precedente punto (i) sarà definitivamente vincolante per le Parti a norma degli articoli 1349 e 1473 cod. civ. ai fini di quanto previsto dal presente Articolo X ed in particolare dal presente paragrafo 10.03.
      </p>
</blockquote>
<p>
      10.04 <u>Termini e Modalità di Pagamento del Premio di Maggioranza</u>. Il Premio di Maggioranza dovrà essere pagato o attribuito ad Hopa da Olimpia - ovvero dagli Attuali Soci Olimpia ai sensi di quanto previsto al precedente paragrafo 10.00 - in fondi immediatamente disponibili :
    </p>
<blockquote>
<p>
        (i) nell'eventualità di cui al precedente paragrafo 10.01 :
      </p>
<blockquote>
<p>
          (A) quanto ad Euro 0,35, al momento del perfezionamento della Scissione; e
        </p>
<p>
          (B) quanto all'eventuale saldo (pari ad Euro 0,25), entro [15 (quindici)] Giorni Lavorativi dalla deliberazione del Collegio Arbitrale con la quale lo stesso abbia determinato che lo Stallo sia stato dichiarato da Hopa in buona fede;
        </p>
</blockquote>
<p>
        (ii) nell'eventualità di cui al precedente paragrafo 10.02, quanto a Euro 0,35, entro 30 (trenta) Giorni di Calendario dal ricevimento dell'Avviso di Stallo Accelerato da parte degli Attuali Soci Olimpia, quanto invece al saldo dell'applicabile Premio di Maggioranza al momento del perfezionamento della Scissione;
      </p>
<p>
        (iii) nell'eventualità di cui al precedente paragrafo 10.03, entro [30 (trenta)] Giorni Lavorativi dalla determinazione di cui ai punti da (ii) a (iv) del precedente paragrafo 10.03.
      </p>
</blockquote>
<p align="center">
      Articolo XI<br/>
<u>Spese ed Oneri Fiscali</u>
</p>
<p align="center">
<strong><em>OMISSIS</em></strong>
</p>
<p align="center">
      ARTICOLO XII<br/>
<u>Disposizioni Generali</u>
</p>
<p align="center">
<strong><em>OMISSIS</em></strong>
</p>
<p align="center">
      ARTICOLO XIII<br/>
<u>Controversie</u>
</p>
<p align="center">
<strong><em>OMISSIS</em></strong>
</p>
<p align="center">
      ALLEGATI
    </p>
<p align="center">
<strong><em>OMISSIS</em></strong>
</p>
<p align="center">
      *********************
    </p>
<p>
      Si precisa che il testo integrale del Contratto e il testo integrale dell'Accordo Modificativo:
    </p>
<blockquote>
<p>
        (i) sono depositati presso il Registro delle Imprese - Uffici di Milano, Roma e Torino; e
      </p>
<p>
        (ii) sono disponibili sul sito internet www.pirelli.com.
      </p>
</blockquote>
<p>
      31 gennaio 2004
    </p>
<p>
<b>[OB.7.04.1]