/b>
</p>
<hr/>
<p align="center">
<b>Accordo tra Huit II S.à.r.l - Paolo Ainio e Carlo Gualandri <br/>
       su <br/>
       SEAT PAGINE GIALLE S.P.A.</b>
</p>
<p>
      Ai sensi e per gli effetti dell'art.122 del D.Lgs 58/98 e dell'art.127 del Regolamento adottato dalla Consob con delibera n. 11971 del 14 maggio 1999 (il "Regolamento"), per quanto occorrer possa, la Huit II S.à.r.l., con sede legale in Luxembourg, L 1724, Boulevard du Prince Henry 19-21, iscritta presso il registro di commercio e delle società presso il
      Tribunale circoscrizionale del Lussemburgo alla sezione B, n. 69.161 ("Huit II") comunica di aver stipulato in data 3 agosto 2001 un accordo con i sig.ri Paolo Ainio, nato a Milano il 26 agosto 1962, C.F. NAIPGG62M26F205U e Carlo Gualandri, nato a Reggio Emilia il 22 agosto 1965, C.F. GLNCLC65M22H223Q, successivamente modificato in data 21 febbraio 2002 e in data 27 giugno 2002,
      comprendente, <em>inter alia,</em>le seguenti pattuizioni di natura parasociale aventi ad oggetto azioni di Seat Pagine Gialle S.p.A. :
    </p>
<p>
<strong>A. <u>Definizioni Rilevanti ai Fini della Comprensione delle Pattuizioni Parasociali Comunicate</u></strong>
</p>
<p>
      "Attività <em>Internet</em>" indica tutte le attività <em>Internet</em>che vengono attualmente svolte dal Gruppo Seat (ad esempio, senza limitazione, attività di <em>portal</em>per gli utenti Internet così come svolta attualmente dalla divisione Virgilio di Matrix nonché le sue future evoluzioni e/o estensioni; attività di concessionaria per la
      raccolta e la distribuzione di pubblicità su <em>Internet</em>così come svolta dalla divisione <em>Active Advertising</em>di Matrix; consulenza progettazione e realizzazione di progetti <em>Web Internet</em>; attività di <em>portal</em>rivolta all'utenza <em>business</em>; attività di <em>e-commerce business to business</em>; attività di "incubator" di
      nuove iniziative Internet; ISP ( <em>Internet Service Provider</em>); ASP ( <em>Application Service Provider</em>); servizi di <em>hosting</em>; gestione delle relative <em>joint venture</em>), ad eccezione delle sole attività relative a Pagine Gialle <em>On Line</em>ed a Italbiz e Neoexpo.
    </p>
<p>
<strong>"Azioni Seat"</strong>indica le n. 186.000.000 azioni ordinarie Seat delle quali è titolare Huit II, che costituiscono oggetto di permuta con le Quote ISM nell'ambito del Contratto di Permuta.
    </p>
<p>
<strong>"Azioni Seat Vincolate"</strong>indica, nell'insieme, le Azioni Seat Vincolate Ainio e le Azioni Seat Vincolate Gualandri.
    </p>
<p>
      " <strong>Contratto di Permuta"</strong>indica il contratto stipulato in data 3 agosto 2001 tra Huit II e i Manager, mediante scrittura privata con sottoscrizioni autenticate dal notaio Gabriele Maccarini di Milano ed avente ad oggetto la permuta delle quote rappresentative dell'intero capitale sociale di ISM con n. 186.000.000 (centoottantasei milioni) di azioni ordinarie
      Seat.
    </p>
<p>
<strong>"Gruppo Telecom"</strong>, <strong>"Gruppo Seat"</strong>e <strong>"Gruppo Matrix"</strong>: indica, rispettivamente, Telecom, Seat, Matrix e ogni società dalle stesse controllata, direttamente o indirettamente, ai sensi dell'art. 2359 1 comma n. 1 e 2 comma (con esclusivo riferimento ai casi di controllo indiretto di diritto), cod.civ..
    </p>
<p>
<strong>"ISM"</strong>indica la ISM S.r.l. con sede in Milano, Via Don Guanella 4, iscritta al Registro delle Imprese di Milano al n. 13079000157, C.F. n. 13079000157.
    </p>
<p>
<strong>"Manager"</strong>indica collettivamente i Signori Paolo Ainio e Carlo Gualandri e singolarmente ciascuno di essi.
    </p>
<p>
<strong>"Mandatario"</strong>indica la Cassa di Risparmio di Verona, Vicenza, Belluno e Ancona Banca S.p.A., abilitata ad operare come intermediario aderente al sistema Montetitoli per la gestione accentrata di strumenti finanziari dematerializzati, alla quale vengono conferiti il Mandato Ainio ed il Mandato Gualandri.
    </p>
<p>
<strong>"Parti"</strong>indica Huit II e i Signori Paolo Ainio e Carlo Gualandri.
    </p>
<p>
      " <strong>Revisore</strong>" indica una società di revisione scelta da Huit II tra le c.d. " <em>big five</em>", diversa da quella che certifica i bilanci di Telecom.
    </p>
<p>
<strong>"Trasferimento"</strong>, <strong>"Trasferire</strong>", <strong>"Trasferito"</strong>indica qualsiasi negozio, anche a titolo gratuito (ivi inclusi: vendita, donazione, permuta, conferimento in società, scissione, fusione o liquidazione della società, ecc.), in forza del quale si consegua, direttamente o indirettamente, il risultato (i) del
      trasferimento a terzi di partecipazioni in società e/o di aziende e/o rami di azienda e/o della proprietà o nuda proprietà o di altri diritti reali (pegno o usufrutto) su azioni o quote o su aziende o rami di azienda, e/o diritti di opzione e/o obbligazioni convertibili (compresi il trasferimento e/o intestazione e/o mandato fiduciario) e/o (ii) del trasferimento a terzi del
      godimento, anche temporaneo (in virtù della stipulazione di contratti di affitto, comodato, ecc.) di aziende e/o rami di azienda.
    </p>
<p>
<strong>"Vertico"</strong>indica la N.V.Vertico S.A., società di diritto belga con sede in Anversa, Avenue Van Rijswijck 71 B 19 iscritta al registro di commercio di Anversa.
    </p>
<p>
<strong>B. <u>Pattuizioni Aventi Natura Parasociale Comunicate</u></strong>
</p>
<p>
      4.10 <strong><u>Revisione contabile di ISM e Vertico</u></strong>.
    </p>
<blockquote>
<p>
        (a) Huit II avrà diritto di conferire al Revisore l'incarico di procedere alla revisione contabile di ISM e/o Vertico per i fini ed agli effetti previsti nel presente paragrafo 4.10 e nei successivi paragrafi 4.11 e 4.12, in conformità alle disposizioni di seguito riportate. Copia della lettera di incarico dovrà essere trasmessa ai Manager entro 10 (dieci) Giorni
        Lavorativi dal suo conferimento.
      </p>
<p>
        (b) Il Revisore dovrà:
      </p>
<blockquote>
<p>
          (i) stabilire se sussistono difformità o inadempienze rispetto alle dichiarazioni e garanzie di cui al precedente Articolo 2 <a href="#N_1_">(1)</a> concernenti ISM o Vertico;
        </p>
<p>
          (ii) stabilire se in conseguenza di tali difformità o inadempienze sussistono obblighi di pagamento (attuali) ai sensi dei precedenti paragrafi dell'Articolo 4 <a href="#N_2_">(2)</a>(di seguito, gli "Obblighi Attuali"), nonché possibili futuri obblighi di pagamento in relazione a costi, oneri, perdite, passività o danni meramente potenziali ad esclusione di
          quelli qualificabili come "remoti" o comunque qualificabili in modo tale da non richiedere né accantonamenti in bilancio né altra menzione in alcuna forma nel bilancio secondo le procedure di revisione di generale accettazione (di seguito, le "Passività Potenziali");
        </p>
<p>
          (iii) quantificare gli Obblighi Attuali e le Passività Potenziali, in forma analitica, ed in particolare quantificando separatamente le Passività Potenziali derivanti da possibili difformità o inadempienze relative alle dichiarazioni e garanzie concernenti gli Oneri Fiscali e Sociali (di seguito, le "Passività Potenziali Fiscali") rispetto alle altre
          Passività Potenziali;
        </p>
<p>
          (iv) indicare il termine di prescrizione o decadenza, secondo il caso, stabilito dalle applicabili disposizioni in relazione alle possibili pretese derivanti dalle Passività Potenziali Fiscali.
        </p>
</blockquote>
<p>
        (c) Le procedure di revisione contabile volontaria dovranno essere ultimate dal Revisore entro il 31 Ottobre 2001.
      </p>
<p>
        (d) Su richiesta dei Manager le procedure di revisione contabile volontaria dovranno essere svolte dal Revisore, per quanto ragionevolmente possibile, in contraddittorio con le persone eventualmente designate a tal fine dai Manager, ivi compresi i consulenti ed il revisore da essi eventualmente designati.
      </p>
<p>
        (e) Entro il 15 Novembre 2001 il Revisore trasmetterà a Huit II ed ai Manager la bozza di un rapporto contenente le proprie determinazioni (di seguito, il "Rapporto Provvisorio").
      </p>
<p>
        (f) Entro 10 (dieci) Giorni Lavorativi dal ricevimento del Rapporto Provvisorio, a pena di decadenza, Huit II ed i Manager dovranno comunicare al Revisore ed all'altra parte eventuali osservazioni, rilievi o contestazioni in merito al contenuto del Rapporto Provvisorio, fornendo ogni utile precisazione e specificazione al riguardo.
      </p>
<p>
        (g) Entro 10 (dieci) Giorni Lavorativi dalla scadenza del termine indicato alla precedente lettera (f) il Revisore:
      </p>
<blockquote>
<p>
          (i) redigerà il rapporto definitivo (di seguito, il "Rapporto Definitivo") recante, oltre alle determinazioni previste alla precedente lettera (b) il numero di Azioni Seat Vincolate - calcolato secondo il prezzo ufficiale delle azioni Seat ordinarie del giorno precedente la data di redazione del Rapporto Definitivo - corrispondente alla quantificazione da esso effettuata
          degli Obblighi Attuali, delle Passività Potenziali Fiscali e delle altre Passività Potenziali, fermo restando che, qualora tale quantificazione risultasse di ammontare complessivamente superiore all'importo di Lire 35.000.000.000 (trentacinque miliardi), pattuito a titolo di massimale esclusivamente ai fini del presente paragrafo 4.10 e dei paragrafi 4.11 e 4.12,
          l'eccedenza dovrà essere dedotta prima dalle altre Passività Potenziali, quindi, se necessario, dalle Passività Potenziali Fiscali, ed infine, sempre se necessario, dagli Obblighi Attuali.<br/>
          In nessun caso, pertanto, il numero di Azioni Seat Vincolate indicato nel Rapporto Definitivo, calcolato come sopra, potrà eccedere il controvalore di Lire 35.000.000.000 (trentacinque miliardi);
        </p>
<p>
          (ii) trasmetterà a Huit II, ai Manager ed al Mandatario il Rapporto Definitivo.
        </p>
</blockquote>
<p>
        (h) Nell'espletamento dell'incarico affidatogli il Revisore :
      </p>
<blockquote>
<p>
          (i) applicherà le norme di legge rilevanti ai fini dello stesso ed i Principi Contabili, senza facoltà di assumere determinazioni in via equitativa se non nei termini strettamente indispensabili ai fini della risoluzione di questioni non previste da tali norme e principi;
        </p>
<p>
          (ii) terrà conto delle osservazioni, rilievi e contestazioni di Huit II e dei Manager nella misura che riterrà opportuna, fornendo una sintetica ma adeguata illustrazione delle motivazioni poste a fondamento dell'eventuale accoglimento o reiezione degli stessi;
        </p>
<p>
          (iii) non potrà discostarsi dalle determinazioni comunicate a Huit II ed ai Manager con il Rapporto Provvisorio se non nei limiti e nella misura necessari per tenere conto delle osservazioni, rilievi e contestazioni formulati dagli stessi.
        </p>
</blockquote>
</blockquote>
<p>
      4.11 <strong><u>Natura delle determinazioni del Revisore</u>.</strong>
</p>
<blockquote>
<p>
        (a) Le determinazioni previste al paragrafo 4.10 saranno rese dal Revisore ai sensi e per gli effetti dell'art. 1349 cod. civ., con equo apprezzamento.
      </p>
<p>
        (b) Le determinazioni del Revisore comunicate a Huit II, ai Manager ed al Mandatario con il Rapporto Definitivo saranno definitive e vincolanti (con esclusione di ogni facoltà di impugnazione, salva l'applicabilità del disposto di cui all'articolo 1349, 1 comma, del codice civile) ai soli effetti stabiliti al successivo paragrafo 4.12, essendo per contro inteso che tali
        determinazioni non precludono né altrimenti incidono, in alcuna misura, sui diritti che a Huit II ed ai Manager derivano da altre disposizioni di questo Accordo e, segnatamente (ma senza limitazione), dagli Articoli 2 <a href="#N_3_">(3)</a> e 4 dello stesso.
      </p>
</blockquote>
<p>
      4.12 <strong><u>Effetti delle determinazioni del Revisore</u>.</strong>
</p>
<p>
      Al ricevimento del Rapporto Finale del Revisore il Mandatario sarà tenuto a non Trasferire, senza autorizzazione scritta di Huit II:
    </p>
<blockquote>
<p>
        (a) il quantitativo di Azioni Seat Vincolate corrispondente agli Obblighi Attuali risultante dal Rapporto Finale sino a che i Manager non dimostrino di avere pagato a Huit II la somma corrispondente, come quantificata nel Rapporto Finale stesso, ovvero, qualora i Manager promuovano il procedimento arbitrale di cui al successivo Articolo 10, sino a che il Mandatario non riceva copia del
        relativo lodo dal quale risulti che il relativo pagamento non è dovuto dai Manager, ovvero sino a che i Manager non dimostrino al Mandatario di avere pagato a Huit II la somma dovuta in forza del suddetto lodo arbitrale;
      </p>
<p>
        (b) il quantitativo di Azioni Seat Vincolate corrispondente alle Passività Potenziali Fiscali risultante dal Rapporto Finale sino a che non siano scaduti i termini di prescrizione o di decadenza indicati nel Rapporto Finale stesso, sempreché Huit II non dimostri al Mandatario che nel frattempo sono pervenute da parte dei legittimati richieste di pagamento in relazione a tali
        Passività Potenziali Fiscali.<br/>
        In quest'ultimo caso le suddette azioni non potranno essere Trasferite dal Mandatario sino a che i Manager non abbiano fatto fronte alle richieste mediante il pagamento a Huit II della somma corrispondente ovvero, qualora i Manager promuovano il procedimento arbitrale di cui al successivo Articolo 10, sino a che il Mandatario non riceva copia del lodo dal quale risulti che il relativo
        pagamento non è dovuto dai Manager, ovvero sino a che i Manager non dimostrino al Mandatario di avere pagato a Huit II la somma dovuta in forza del suddetto lodo arbitrale;
      </p>
<p>
        (c) il quantitativo di Azioni Seat Vincolate corrispondente alle altre Passività Potenziali risultante dal Rapporto Finale sino al 31 dicembre 2003, sempreché Huit II non dimostri al Mandatario che nel frattempo sono pervenute da parte dei legittimati richieste di pagamento in relazione a tali Passività Potenziali.<br/>
        In quest'ultimo caso le suddette azioni non potranno essere Trasferite dal Mandatario sino a che i Manager non abbiano fatto fronte alle richieste mediante il pagamento a Huit II della somma corrispondente ovvero, qualora i Manager promuovano il procedimento arbitrale di cui al successivo Articolo 10, sino a che il Mandatario non riceva copia del lodo dal quale risulti che il relativo
        pagamento non è dovuto dai Manager, ovvero sino a che i Manager non dimostrino al Mandatario di avere pagato a Huit II la somma dovuta in forza del suddetto lodo arbitrale.
      </p>
</blockquote>
<p>
      I quantitativi di Azioni Seat Vincolate sopraindicati che il Mandatario sarà tenuto a non trasferire devono intendersi riferiti, quanto al 55% a Paolo Ainio e quanto al 45% a Carlo Gualandri.
    </p>
<p>
      In caso di decesso di uno o entrambi i Manager le disposizioni di cui al presente paragrafo 4.12 e quelle di cui ai precedenti paragrafi 4.10 e 4.11 si applicano ai loro eredi e legatari.
    </p>
<p>
      6.01 <strong><u>Azioni Seat Vincolate.</u></strong>
</p>
<p>
      (a) Le Parti si danno atto che, immediatamente dopo la sottoscrizione ed esecuzione del Contratto di Permuta, Paolo Ainio e Huit II stipulano con il Mandatario un contratto di mandato e di deposito vincolato, conforme al modello qui accluso quale <b>Allegato 6.01(a)</b><a href="#N_4_">(4)</a>(di seguito, il "Primo Mandato Ainio"), avente ad oggetto la custodia di parte delle
      Azioni Seat, ed esattamente di n. 14.741.250 (quattordici milioni settecentoquarantunomila duecentocinquanta) Azioni Seat (di seguito, le "Azioni Seat Vincolate Ainio"), che vengono immesse in un conto custodia e amministrazione intestato a Paolo Ainio acceso presso il Mandatario e vincolato a favore di Huit II secondo quanto previsto ai successivi paragrafi 6.02, 6.03 e 6.04.
    </p>
<p>
      (b) Le Parti si danno atto che, immediatamente dopo la sottoscrizione ed esecuzione del Contratto di Permuta, Carlo Gualandri e Huit II stipulano con il Mandatario un contratto di mandato e di deposito vincolato, conforme al modello qui accluso quale <b>Allegato 6.01(b)</b><a href="#N_5_">(5)</a>(di seguito, il "Primo Mandato Gualandri"), avente ad oggetto la custodia di parte
      delle Azioni Seat, ed esattamente di n. 12.061.022 (dodici milioni sessantunomila ventidue) Azioni Seat (di seguito, le "Azioni Seat Vincolate Gualandri"), che vengono immesse in un conto custodia e amministrazione intestato a Carlo Gualandri acceso presso il Mandatario e vincolato a favore di Huit II secondo quanto previsto ai successivi paragrafi 6.02, 6.03 e 6.04.
    </p>
<p>
      6.02 <u><b>Intrasferibilità, diritti patrimoniali e amministrativi.</b></u>Per tutta la durata del Primo Mandato Ainio e del Primo Mandato Gualandri le Azioni Seat Vincolate non potranno essere oggetto di Trasferimento da parte, rispettivamente, di Paolo Ainio e di Carlo Gualandri, né del Mandatario, salvo che nei casi e nei limiti previsti dai suddetti mandati. Il diritto di
      voto, il diritto ai dividendi, e più in generale gli altri diritti patrimoniali ed i diritti amministrativi inerenti le Azioni Seat Vincolate competono, rispettivamente, a Paolo Ainio ed a Carlo Gualandri.
    </p>
<p>
      6.03 <b><u>Durata del Primo Mandato Ainio e Gualandri</u>.</b>Fatto salvo quanto stabilito ai precedenti paragrafi 4.10, 4.11 e 4.12, le Azioni Seat Vincolate rimarranno immesse nei rispettivi conti vincolati sino al 31 dicembre 2003, ovvero sino al decesso di Paolo Ainio o di Carlo Gualandri (che consentirà di liberare le Azioni Seat Vincolate del solo deceduto), ovvero sino alla data
      antecedente in cui al Mandatario pervenga da parte dei Manager una richiesta scritta di rilascio delle medesime, sottoscritta dai Manager e controfirmata per benestare da Huit II, che attesti il verificarsi anche di uno solo dei seguenti eventi :
    </p>
<blockquote>
<p>
        (i) sottoscrizione di accordi vincolanti, anche di natura preliminare, nonché di patti di opzione o di proposte irrevocabili da parte di Seat, pur se sottoposti a termini o condizioni (e con esclusione di lettere di intenti o documenti analoghi vincolanti solo sotto il profilo del divieto di condurre trattative parallele e/o degli obblighi di riservatezza) aventi ad oggetto:
      </p>
<blockquote>
<p>
          (a) il Trasferimento, da parte del Gruppo Seat a terzi diversi da tale Gruppo, di:
        </p>
<blockquote>
<p>
            - partecipazioni di controllo (intendendosi per tale qualsiasi fattispecie prevista dall'art. 2359 comma 1 cod.civ. e dall'art. 93 del Testo Unico della Finanza) in Matrix o in altre società appartenenti al Gruppo Seat, sempreché i ricavi derivanti da Attività <em>Internet</em>risultanti dall'ultimo bilancio approvato della società la cui partecipazione
            sia oggetto di Trasferimento siano non inferiori al 50,01% dei ricavi complessivi risultanti dal medesimo bilancio;
          </p>
<p>
            - aziende o rami d'azienda sempreché i ricavi derivanti da Attività <em>Internet</em>di tali aziende o rami d'azienda (risultanti dalla documentazione contabile, relativa all'azienda o al ramo d'azienda oggetto di Trasferimento, utilizzata ai fini della predisposizione dell'ultimo bilancio approvato della società che sia proprietaria, usufruttuaria o
            affittuaria di tale azienda o ramo d'azienda) siano non inferiori al 50,01% dei ricavi complessivi di tale azienda o ramo d'azienda risultanti dalla medesima documentazione contabile;
          </p>
<blockquote>
<p>
              a condizione che i ricavi delle società, aziende o rami d'azienda oggetto di Trasferimento, risultanti dai bilanci e/o dalla documentazione contabile di cui ai precedenti alinea (ricavi da sommarsi tra loro qualora i Trasferimenti intervenuti durante la vigenza del Mandato siano o siano stati più di uno), rappresentino non meno del 30% dei ricavi derivanti da
              Attività <em>Internet</em>del Gruppo Seat, risultanti dall'ultimo bilancio consolidato approvato dal consiglio di amministrazione di Seat al momento della verifica del superamento o meno delle soglie previste dal presente paragrafo 6.03 (i) a);
            </p>
</blockquote>
</blockquote>
<p>
          (b) il Trasferimento, da parte del Gruppo Seat a terzi diversi da tale Gruppo, del ramo d'azienda relativo all'esercizio delle attività di <em>portal</em>attualmente svolte dalla divisione Virgilio di Matrix e delle sue future evoluzioni e/o estensioni e/o di partecipazioni di controllo (intendendosi per tale qualsiasi fattispecie prevista dall'art. 2359 comma 1
          cod.civ. e dall'art. 93 del Testo Unico della Finanza) in società del Gruppo Seat diverse da Seat cui tale ramo d'azienda venisse Trasferito;
        </p>
</blockquote>
<p>
        (i) l'assemblea di Seat approvi la fusione per incorporazione di Seat in società non appartenenti al Gruppo Telecom o in società diverse da società prevalentemente attive nel settore <em>Internet</em>quotate in uno o più mercati regolamentati, anche esteri;
      </p>
<p>
        (ii) l'assemblea di Seat approvi la scissione di Seat a favore di società non appartenenti al Gruppo Telecom o di società diverse da società prevalentemente attive nel settore <em>Internet</em>quotate in uno o più mercati regolamentati, anche esteri;
      </p>
<p>
        (iii) le azioni ordinarie Seat vengano escluse dalle negoziazioni nel Mercato Telematico Azionario gestito dalla Borsa Italiana S.p.A. per qualsiasi ragione, salvo che in precedenza o contestualmente le azioni ordinarie Seat non siano state o non vengano ammesse alle negoziazioni in uno più mercati regolamentati di Paesi dell'Unione Europea o degli Stati Uniti d'America;
      </p>
<p>
        (iv) venga promossa, ai sensi degli articoli 102, 106 , 107 e 108 del Testo Unico della Finanza, un'offerta pubblica di acquisto o di scambio, volontaria o obbligatoria, sulle azioni ordinarie Seat, fermo restando l'obbligo dei Manager e del Mandatario, riprodotto anche nel Mandato, di reimmettere le Azioni Seat Vincolate nel conto vincolato di cui al precedente paragrafo 6.01 non
        appena le stesse rientrino nella disponibilità del Mandatario qualora l'offerta non andasse a buon fine per il mancato raggiungimento del quantitativo minimo di adesioni o di altre condizioni poste dall'offerente o per qualsiasi altra ragione.
      </p>
</blockquote>
<p>
      Huit II si impegna, al verificarsi di uno o più degli eventi sopraindicati, a controfirmare per benestare senza alcuna condizione o riserva, la richiesta di rilascio anticipato delle Azioni Seat Vincolate trasmessale dai Manager ed a consegnarla ai Manager stessi entro 10 (dieci ) giorni dal ricevimento, affinché essi possano trasmetterla al Mandatario. Huit II si impegna
      altresì a tenere interamente manlevati e indenni i Manager da ogni conseguenza pregiudizievole derivante loro dalla mancata consegna,della suddetta richiesta, sottoscritta per benestare senza alcuna condizione o riserva, entro il predetto termine di 10 giorni dal ricevimento della stessa, salvo che la mancata consegna entro il termine sia giustificata dal mancato verificarsi
      dell'evento (o degli eventi) indicati nella richiesta.
    </p>
<p>
      6.04 <b><u>Compenso del Mandatario.</u></b>Il compenso spettante al Mandatario ed ogni altro onere e/o spesa inerenti al Primo Mandato Ainio ed al Primo Mandato Gualandri saranno a carico di Huit II.
    </p>
<p>
      6.05 <b>Secondo Mandato Ainio e Gualandri.</b>
</p>
<blockquote>
<p>
        (a) Nei giorni immediatamente successivamente alla Esecuzione Paolo Ainio conferirà al Mandatario un mandato irrevocabile, in quanto conferito anche nell'interesse di Huit II in relazione al disposto del successivo paragrafo 6.06, avente ad oggetto la vendita del quantitativo di Azioni Seat gravate dal Pegno <a href="#N_6_">(6)</a> di sua proprietà necessario ai fini
        dell'estinzione del Finanziamento Ainio <a href="#N_7_">(7)</a>(di seguito, il "Secondo Mandato Ainio"). Tale mandato sarà sottoscritto dal Mandatario per accettazione delle obbligazioni a suo carico e dovrà contenere le limitazioni alla vendita di cui al paragrafo 6.06. Copia del suddetto mandato dovrà essere trasmessa senza indugio a Huit II.
      </p>
<p>
        (b) Nei giorni immediatamente successivi alla stipula del Contratto di Permuta Carlo Gualandri conferirà al Mandatario un mandato irrevocabile, in quanto conferito anche nell'interesse di Huit II in relazione al disposto del successivo paragrafo 6.06, avente ad oggetto la vendita del quantitativo di Azioni Seat gravate dal Pegno di sua proprietà necessario ai fini
        dell'estinzione del Finanziamento Gualandri <a href="#N_8_">(8)</a>(di seguito, il "Secondo Mandato Gualandri"). Tale mandato sarà sottoscritto dal Mandatario per accettazione delle obbligazioni a suo carico e dovrà contenere le limitazioni alla vendita di cui al paragrafo 6.06.Copia del suddetto mandato dovrà essere trasmessa senza indugio a Huit II.
      </p>
</blockquote>
<p>
      6.06 <b>Vendita delle Azioni Seat soggette a Pegno e liberamente disponibili.</b>I Manager ed il Mandatario saranno tenuti, anche nell'interesse di Huit II, a far sì che la vendita delle Azioni Seat gravate dal Pegno necessarie ai fini dell'estinzione del Finanziamento Ainio e del Finanziamento Gualandri, nonché l'eventuale vendita delle Azioni Seat liberamente
      disponibili (e cioé le Azioni Seat gravate da Pegno eccedenti quelle necessarie per l'estinzione dei suddetti finanziamenti, nonché le altre Azioni Seat diverse dalle Azioni Seat Vincolate) avvenga esclusivamente con una delle seguenti modalità e nei seguenti limiti:
    </p>
<blockquote>
<p>
        (a) mediante contrattazioni in Borsa, purché in ciascun giorno di Borsa aperta le vendite non avvengano in misura superiore al 15% (quindici per cento) dei quantitativi complessivi di azioni ordinarie Seat trattati nel giorno di Borsa aperta precedente, quali riportati ne Il Sole 24 Ore o, in difetto, comunque resi noti da Borsa Italiana S.p.A., ovvero, in alternativa
      </p>
<p>
        (b) mediante contrattazioni fuori Borsa, anche di quantitativi di azioni superiori a quelli indicati alla precedente lettera (a), purché tali operazioni transitino ai "blocchi" ed il prezzo di vendita pattuito sia non inferiore di oltre il 5% (cinque per cento) al "prezzo di riferimento" del giorno di Borsa aperta precedentequale riportato ne Il Sole 24 Ore o, in
        difetto, comunque reso noto da Borsa Italiana S.p.A..
      </p>
</blockquote>
<p>
      6.07 <b>Altri compensi e costi.</b>Il compenso spettante al Mandatario ed ogni altro onere e/o spesa inerenti al Secondo Mandato Ainio ed al Secondo Mandato Gualandri, così come ogni costo ed onere inerente la vendita delle Azioni Seat liberamente disponibili di cui al precedente paragrafo 6.06, saranno a carico dei Manager.
    </p>
<p>
      C. <u><b>Altre Informazioni Comunicate ai Sensi dell'Art. 130 del Regolamento</b></u>
</p>
<p>
      Si precisa altresì che :
    </p>
<blockquote>
<p>
        (a) le pattuizioni avente natura parasociale sopra riportate sono del tipo di quelle previste dal Art. 122, comma 5, lettera (b) del D.Lgs 58/98;
      </p>
<p>
        (b) Estratto delle pattuizioni avente natura parasociale sopra riportate sarà depositato presso il Registro delle Imprese di Milano entro il 18 agosto 2001 in conformità al disposto dell'Art. 122 comma 1, lettera (c) del D.Lgs 58/98.
      </p>
</blockquote>
<p>
      ________<br/>
      note:
    </p>
<blockquote>
<p>
<a id="N_1_" name="N_1_">1.</a> Si tratta di dichiarazioni e garanzie rilasciate dai sig.ri Ainio e Gualandri (quali venditori delle Azioni ISM) in linea con la prassi di operazioni di questa natura.
      </p>
<p>
<a id="N_2_" name="N_2_">2.</a> Le disposizioni dell'articolo 4 (diverse da quelle riportate nel presente estratto) fanno riferimento alle obbligazioni di indennizzo e manleva dei sig.ri Ainio e Gualandri (a fronte delle rappresentazioni e garanzie dagli stessi prestate) ed alle limitazioni a tali obbligazioni.
      </p>
<p>
<a id="N_3_" name="N_3_">3.</a> Tale articolo prevede le dichiarazioni e garanzie dei sig.ri Ainio e Gualandri di cui alla nota precedente.
      </p>
<p>
<a id="N_4_" name="N_4_">4.</a> Il modello non viene allegato al presente estratto in quanto le disposizioni del modello riflettono quasi pedissequamente le successive disposizioni di questo articolo 6.
      </p>
<p>
<a id="N_5_" name="N_5_">5.</a> Il modello non viene allegato al presente estratto in quanto le disposizioni del modello riflettono quasi pedissequamente le successive disposizioni di questo articolo 6.
      </p>
<p>
<a id="N_6_" name="N_6_">6.</a> il pegno su complessive n. 90.000.000 (novanta milioni) azioni ordinarie Seat, costituenti parte delle Azioni Seat, a garanzia del Finanziamento Ainio e del Finanziamento Gualandri (cui si fa nel seguito riferimento).
      </p>
<p>
<a id="N_7_" name="N_7_">7.</a> il finanziamento concesso in data 3 agosto 2001 da Cariverona a Paolo Ainio contro costituzione del Pegno.
      </p>
<p>
<a id="N_8_" name="N_8_">8.</a> il finanziamento concesso in data 3 agosto 2001 da Cariverona a Carlo Gualandri contro costituzione del Pegno.
      </p>
</blockquote>
<p>
      _ _______
    </p>
<p>
      7 luglio 2002
    </p>
<p>
       
    </p>
<p align="center">
<strong>MODIFICHE</strong>
</p>
<p align="center">
<strong>All'Estratto dell'Accordo fra TI Media S.A. / Paolo Ainio e Carlo Gualandri su Seat Pagine Gialle S.p.A. così come risultante a seguito delle modifiche in data 13 ottobre 2002.</strong>
</p>
<p>
<em><u>Data Modifica</u></em>: 16 dicembre 2002.
    </p>
<p>
<em><u>Tipo modifica</u></em>: nuova denominazione di una parte contrattuale.
    </p>
<p>
<em><u>Parte contrattuale sostituita</u></em>: <strong>TI Media S.A.</strong>con sede legale in Luxembourg, L-1330, Boulevard Grande-Duchesse Charlotte 12-14, iscritta presso il registro del commercio e delle società presso il Tribunale circoscrizionale del Lussemburgo alla sezione B, n.85.226.
    </p>
<p>
<em><u>Nuova parte contrattuale</u></em>: <strong>Telecom Italia Finance (Société Anonyme)</strong>con sede legale in Luxembourg, L-1330, Boulevard Grande-Duchesse Charlotte 12-14, iscritta presso il registro del commercio e delle società presso il Tribunale circoscrizionale del Lussemburgo alla sezione B, n.76.448.
    </p>
<p>
<em><u>Modalità</u></em>: in data 16 dicembre 2002 ha avuto luogo la fusione di TI Media S.A. in SOFTE S.A. e l'incorporazione di quest'ultima da parte di TI WEB S.A. Nella stessa data TI WEB S.A. ha modificato la sua denominazione sociale in "Telecom Italia Finance". Quest'ultima è quindi subentrata in tutti i rapporti attivi e passivi giàfacenti capo a
      TI Media S.A.
    </p>
<p>
<em><u>Altre pattuizioni</u></em>: invariate.
    </p>
<p>
      Non si è dato luogo alla redazione di un nuovo testo contrattuale.
    </p>
<p>
      24 dicembre 2002
    </p>
<p>
<b>PATTO SCIOLTO IN DATA 12 MAGGIO 2003, CON PUBBLICAZIONE AVVENUTA IN DATA 22 MAGGIO 2003</b>
</p>
<p>
<b>[SE.5.02.4]