<html>
  <head>
    <title>
      IT HOLDING SPA - Estratto dei patti parasociali
    </title>
    <meta name="subjectList" content="stp" />
    <meta name="linkid" content="147349" />
    <meta name="Description" content="IT HOLDING SPA - Estratto dei patti parasociali" />
    <meta name="ss_family" content="stpatti" />
    <meta name="societa" content="IT HOLDING SPA" />
    <meta name="ss_table" content="stpatti" />
    <meta name="date" content="2006-03-04" />
    <meta name="tipo" content="stpatti" />
    <meta name="synchro" content="N;gloria;1139486381432" />
    <meta name="codconsob" content="151025" />
  </head>
  <body>
    <p align="left">
      <b>Estratto dei patti parasociali comunicati alla Consob ai sensi dell&#39;art. 122 del d.lgs. 24.2.1998, n. 58</b>&#160;
    </p>
    <p align="center">
      <b>IT HOLDING S.P.A.</b>
    </p>
    <p align="left">
      Si rende noto che in data 10 settembre 1997 sono stati stipulati tra la PA Investments S.A. (&quot;PA Investments&quot;) e i Sig.ri Antonio Arcaro e Giancarlo Di Risio, membri del Consiglio di Amministrazione di Ittierre Holding S.p.a. (&quot;Ittierre Holding&quot;),due contratti aventi ad oggetto il trasferimento di azioni Ittierre Holding.
    </p>
    <p align="left">
      In virt&#249; di tali contratti:
    </p>
    <p align="left">
      1.&#160; PA Investment ha ceduto a ciascuno dei Sig.ri Arcaro e Di Risio n. 403.900 azioni Ittierre Holdingpari complessivamente allo 0,4% del capitale sociale attuale;
    </p>
    <p align="left">
      2.&#160; i Sig.ri Arcaro e Di Risio hanno concesso a PA Investments un&#39;opzione d&#39;acquisto sulle azioni in questione che potr&#224; essere esercitata non prima del 10 agosto 2002 e non oltre il 10 settembre 2002;
    </p>
    <p align="left">
      3.&#160; in deroga a quanto previsto al punto 2., l&#39;opzione d&#39;acquisto potr&#224; essere esercitata da PA Investments anche prima del termine iniziale del 10 agosto 2002 qualora per qualunque motivo e anche temporaneamenteil Sig. Arcaro o il Sig. Di Risio, ciascuno per quanto attiene al proprio contratto,dovessero cessare dalla carica di amministratore di Ittierre Holding, salvo i
      casi di cessazione per causa di morte e/o invalidit&#224; permanente;
    </p>
    <p align="left">
      4. i Sig.riArcaro e Di Risio si sono impegnati a non trasferire le azioni oggetto dei rispettivi contratti fino alla scadenza del termine finale per l&#39;esercizio dell&#39;opzione di cui al punto 2.;
    </p>
    <p align="left">
      5. I certificati relativi alle azioni oggetto dei contratti devono essere depositati presso la societ&#224; fiduciaria Cofircont Compagnia Fiduciaria S.p.A., impregiudicato l&#39;esercizio da parte dei Sig.ri Arcaro e Di Risio dei propri diritti di socio.
    </p>
    <p align="left">
      Si rende altres&#236;&#160; noto che, in occasione di un&#39;offerta ad alcuni dipendenti nominativamente individuati di Ittierre Holding e delle controllate italiane, effettuata tra il 7 e il 13 ottobre 1997, ai sensi dell&#39;art. 4, lett. f) del Regolamento CONSOB n. 6430 del 26 agosto 1992, PA Investments ha concluso con i dipendenti che hanno aderito all&#39;offerta dei contratti
      aventi ad oggetto il trasferimento di azioni Ittierre Holding. Tale offerta era finalizzata a premiare la fedelt&#224; di tali dipendenti ed incoraggiarne la loro permanenza nel gruppo facente capo alla Ittierre Holding. In virt&#249; di tali contratti:
    </p>
    <p align="left">
      a. sono state vendute a 272 dipendenti complessivamente n. 1.236.000 azioni Ittierre Holding pari allo 0,6% del capitale sociale attuale;
    </p>
    <p align="left">
      b. i dipendenti si sono impegnati a non vendere o altrimenti trasferire a terzi le azioni acquistate nell&#39;ambito dell&#39;offerta fino al 31 ottobre 2000;
    </p>
    <p align="left">
      c. i dipendenti hanno, inoltre, accordato a PA Investments un&#39;opzione sulle azioni acquistate nell&#39;ambito dell&#39;offerta che potr&#224; essere esercitata qualora il loro rapporto di lavoro con una societ&#224; del Gruppo Ittierre dovesse cessare entro il 13 ottobre 2000, per qualsiasi ragione, salvo i casi di decesso, invalidit&#224; permanente e pensionamento;
    </p>
    <p align="left">
      d. le azioni acquistate nell&#39;ambito dell&#39;offerta devono essere depositate, fino alla scadenza del diritto di opzione di PA Investments, presso la societ&#224; fiduciaria Cofircont Compagnia Fiduciaria S.p.A. la quale custodir&#224; i certificati azionari anche nell&#39;interesse di PA Investments, senza pregiudizio alcuno per l&#39;esercizio da parte dei dipendenti dei diritti di
      socio di Ittierre Holding.
    </p>
    <p align="left">
      28 Novembre 1997
    </p>
    <p align="left">
      <b>[IL.1.97.1]</b>
    </p>
    <hr />
    <p align="center">
      <b>IT HOLDING S.P.A.</b>
    </p>
    <p align="left">
      Ai sensi dell&#39;art.122 del D.Lgs n.58/98 e degli artt. 127 e seg. della Delibera CONSOB n.11971 del 14.5.99 e successive modificazioni, si rende noto, per estratto, il seguente patto:
    </p>
    <p>
      In data 11 ottobre 2001, PA Investments S.A. con sede in Lussemburgo, azionista di controllo, e il sig. Giancarlo Di Risio residente ad Isernia hanno stipulato un contratto avente ad oggetto n. 982.800 azioni di IT Holding Spa pari allo 0,491% del capitale sociale.
    </p>
    <p>
      In base a tale contratto,
    </p>
    <blockquote>
      <p>
        a. a fronte del trasferimento da PA Investments S.A. al sig. Giancarlo Di Risio delle suddette n.982.800 azioni IT Holding, lo stesso sig. Di Risio si &#232; obbligato a non vendere tali azioni per un periodo di due anni, e cio&#232; fino all&#39;11 ottobre 2003, senza il preventivo consenso di PA Investments S.A..
      </p>
      <p>
        b. PA Investments S.A. si &#232; obbligata irrevocabilmente ad acquistare, a richiesta del sig. Di Risio, tutte o alcune delle suddette n.982.800 azioni IT Holding, per un corrispettivo pari a Euro 4.10 per ciascuna azione; tale obbligo riguarder&#224; non pi&#249; di 491.400 azioni a partire dal 30.6.2003, mentre a partire dal 31.12.2003 il sig. Di Risio potr&#224; richiedere ed ottenere
        l&#39;acquisto da parte di PA Investments S.A. di tutte le azioni residue; l&#39;obbligo di acquisto scadr&#224; improrogabilmente il 30.6.2004.
      </p>
    </blockquote>
    <p>
      L&#39;accordo in parola sar&#224; depositato presso l&#39;Ufficio del Registro delle Imprese di Isernia entro i termini previsti dall&#39;art. 122 del D. Lgs. N. 58/98.
    </p>
    <p>
      20 Ottobre 2001
    </p>
    <p align="left">
      <b>[IL.1.01.1]</b>
    </p>
    <p align="left">
      <b>ACCORDO ESTINTO CON PUBBLICAZIONE IN DATA 11 GIUGNO 2002</b>
    </p>
    <hr />
    <p align="center">
      <b>IT HOLDING S.P.A.</b>
    </p>
    <p>
      Si rende noto, per estratto, il seguente patto:
    </p>
    <p>
      in relazione alla prospettata operazione di aumento di capitale della IT Holding S.p.A., conseguente al previsto esercizio da parte del Consiglio di Amministrazione della IT Holding della delega ex art. 2443 c.c. oggetto della delibera dell&#39;assemblea straordinaria in data 6/5/2002, PA Investments S.A. con sede in Lussemburgo, azionista di controllo della IT Holding, essendo titolare di
      azioni rappresentative del 64,26% del capitale sociale, ha perfezionato, mediante scambio di corrispondenza, in data 23 maggio 2002, un accordo con il quale si &#232; impegnata nei confronti di:
    </p>
    <p>
      - Efibanca S.p.A.;
    </p>
    <p>
      - Bipielle Santander Central Hispano SIM S.p.A.
    </p>
    <p>
      - IT Holding S.p.A.;
    </p>
    <p>
      a partire dalla data del 16 maggio 2002 e sino a 9 mesi successivi al regolamento dell&#39;offerta in opzione relativa alla suddetta operazione di aumento di capitale:
    </p>
    <blockquote>
      <p>
        a) a non effettuare operazioni di vendita o comunque qualunque atto di disposizione avente ad oggetto azioni IT Holding S.p.A.;
      </p>
      <p>
        b) a non emettere o collocare titoli obbligazionari o azionari, n&#233; direttamente n&#233; nel contesto di emissioni di obbligazioni convertibili in azioni della IT Holding S.p.A.;
      </p>
      <p>
        c) a non proporre o approvare operazioni su azioni della IT Holding, aumenti di capitale n&#233; alcuna emissione di obbligazioni anche convertibili in (o buoni di acquisto e/o di sottoscrizione di) azioni della IT Holding e, nel caso in cui tali operazioni fossero proposte da altri, a votare contro tali proposte nell&#39;assemblea straordinaria della IT Holding o di altre societ&#224;
        del gruppo,&#160;
      </p>
    </blockquote>
    <p>
      se non previo consenso scritto di Efibanca S.p.A. e Bipielle Santander Central Hispano SIM S.p.A.
    </p>
    <p>
      Il predetto accordo contiene inoltre altre limitazioni aventi ad oggetto la disponibilit&#224; nello stesso periodo di azioni e di operazioni su azioni di altre societ&#224; controllate direttamente e/o indirettamente dalla PA Investments S.A..
    </p>
    <p>
      29 maggio 2002
    </p>
    <p>
      <b>[IL.3.02.1]</b>
    </p>
    <p>
      <b>ACCORDO SCADUTO IN DATA 18 APRILE 2003</b>
    </p>
    <hr />
    <p align="center">
      <b>IT HOLDING S.P.A.</b>
    </p>
    <p>
      Si rende noto, per estratto, il seguente patto:
    </p>
    <p align="justify">
      a garanzia di un finanziamento concessole da Efibanca S.p.A. con contratto in data 21 giugno 2002 e scadenza 21 giugno 2005, PA Investments S.A. con sede in Lussemburgo, azionista di controllo di IT Holding S.p.A., ha costituito in pegno in favore della stessa Efibanca S.p.A. n. 60.000.000 azioni IT Holding.
    </p>
    <p align="justify">
      In base alle clausole convenute nel relativo atto di pegno, il diritto di partecipazione e di voto nelle assemblee ordinarie e straordinarie della IT Holding S.p.A. spetter&#224; alla PA Investments S.A., fatta salva la facolt&#224; di Efibanca S.p.A. di esercitare il diritto di voto per le delibere aventi ad oggetto modifiche statutarie relative:
    </p>
    <p align="justify">
      - all&#8217;oggetto sociale; al trasferimento della sede all&#8217;estero; ad aumenti, anche mediante deleghe al Consiglio di Amministrazione, e riduzioni del capitale;
    </p>
    <p align="justify">
      - all&#8217;emissione di obbligazioni; all&#8217;approvazione di progetti di fusione e/o scissione; alla messa in liquidazione della societ&#224;;
    </p>
    <p align="justify">
      - alla richiesta di esclusione delle azioni dalle negoziazioni, ai sensi dell&#8217;art. 133 T.U.F.; alla trasformazione della forma giuridica.
    </p>
    <p align="justify">
      28 giugno 2002
    </p>
    <p align="justify">
      <b>[IL.4.02.1]</b>
    </p>
    <hr />
    <p align="center">
      <strong>IT HOLDING S.P.A.</strong>
    </p>
    <p>
      Con riferimento al precedente avviso pubblicato sul quotidiano MF in data 28 giugno 2002, si rende noto che in data 1&#176; luglio 2005 &#232; stato sottoscritto, tra PA Investments S.A. ed Efibanca S.p.A., un &quot;Accordo di proroga di linea di credito con integrazione del pegno su titoli&quot;, in base al quale:
    </p>
    <blockquote>
      <p>
        a) il finanziamento concesso da Efibanca S.p.A. con scadenza al 21 giugno 2005 &#232; stato prorogato al 30 settembre 2005;
      </p>
      <p>
        b) PA Investments S.A. con sede in Lussemburgo, azionista di controllo di IT Holding S.p.A., ad integrazione della garanzia contrattualmente prevista, ha costituito in pegno a favore della stessa Efibanca S.p.A. ulteriori n. 18.045.914 azioni IT Holding. Pertanto, le azioni costituite in pegno a garanzia del finanziamento risultano ora complessivamente n. 78.045.914 (rappresentanti il
        31,74% del capitale della predetta IT Holding S.p.A.).
      </p>
    </blockquote>
    <p>
      Restano confermate le clausole convenute nell&#39;atto di pegno del 21 giugno 2002, in base alle quali il diritto di partecipazione e di voto nelle assemblee ordinarie e straordinarie della IT Holding S.p.A. spetta alla PA Investments S.A., fatta salva la facolt&#224; di Efibanca S.p.A. di esercitare il diritto di voto per le delibere aventi ad oggetto modifiche statutarie relative:
      all&#39;oggetto sociale; al trasferimento della sede all&#39;estero; ad aumenti, anche mediante deleghe al Consiglio di Amministrazione, e riduzioni del capitale; all&#39;emissione di obbligazioni; all&#39;approvazione di progetti di fusione e/o scissione; alla messa in liquidazione della societ&#224;; alla richiesta di esclusione delle azioni dalle negoziazioni, ai sensi dell&#39;art. 133
      T.U.F.; alla trasformazione della forma giuridica.
    </p>
    <p>
      12 Luglio 2005
    </p>
    <p>
      <b>[IL.4.05.1]</b>
    </p>
    <hr />
    <p align="center">
      <b>IT HOLDING S.P.A.</b>
    </p>
    <p>
      Ai sensi dell&#39;art. 122 del D. Lgs. N. 58/98 e degli articoli 127 e seguenti della Delibera Consob n. 11971 del 14.5.1999 e successive modificazioni, si rende noto, per estratto, il seguente patto:
    </p>
    <p>
      in data 20 maggio 2002 PA Investments S.A. con sede in Lussemburgo, azionista di controllo, e l&#39;Arch. Gian Franco Ferr&#232;, cittadino italiano, residente a Legnano, in Via De Amicis n. 1, hanno stipulato un contratto avente ad oggetto, tra l&#39;altro, l&#39;acquisto da parte dell&#39;Arch. Ferr&#233; di n. 5.667.000 azioni di IT Holding S.p.A., pari al 2,83% del capitale sociale.
    </p>
    <p>
      Con il predetto contratto:
    </p>
    <p>
      a) l&#39;Arch. Gian Franco Ferr&#232; si &#232; obbligato, fino al 28 febbraio 2003 a non vendere,costituire in pegno e, in generale, a non effettuare qualunque atto di disposizione avente ad oggetto le azioni IT Holding, ivi inclusa la negoziazione di strumenti derivati su tutte le 5.667.000 azioni IT Holding e sui relativi diritti di opzione, senza il preventivo consenso scritto di PA
      Investments S.A..<br />
      Per i successivi tre mesi e quindi dal 28 febbraio 2003 al 31 maggio 2003, il predetto obbligo &#232; limitato all&#39;80% delle azioni IT Holding acquistate e pi&#249; precisamente a n. 4.533.600 azioni;
    </p>
    <p>
      b) PA Investments S.A. ha concesso all&#39;Arch. Gian Franco Ferr&#232; un diritto di opzione di vendita (&quot;Put&quot;) avente ad oggetto le n. 5.667.000 azioni IT Holding acquistate, per un corrispettivo pari ad Euro 3,00 per azione, maggiorato dell&#39;importo di Euro 0,277 per azione per ciascun anno, pro rata temporis, a decorrere dalla data di esecuzione delle vendite sino a quella
      di esercizio del Put.<br />
      Il Put potr&#224; essere esercitato a partire dal 24 gennaio 2004 a fino a tutto il 24 gennaio 2006.<br />
      Il Put potr&#224; essere esercitato anche per una parte delle predette azioni ma per una sola volta.
    </p>
    <p>
      L&#39;accordo in parola sar&#224; depositato presso il Registro delle Imprese di Isernia entro i termini previsti dall&#39;art. 122 del D. Lgs. N. 58/98.
    </p>
    <p>
      28 maggio 2002
    </p>
    <p>
      <b>[IL.2.02.1]</b>
    </p>
    <p>
      <strong>PATTO SCADUTO CON PUBBLICAZIONE EFFETTUATA IN DATA 26 GENNAIO 2006</strong>
    </p>
    <hr />
    <p align="left">
      <font size="+0"><b>Estratto dei patti parasociali comunicati alla Consob ai sensi dell&#39;art. 122 del d.lgs. 24.2.1998, n. 58</b>&#160;&#160;</font>
    </p>
    <p align="center">
      <font size="+0">&#160;<strong>IT HOLDING S.P.A.</strong></font>
    </p>
    <p>
      <font size="+0">Con riferimento ai precedenti avvisi pubblicati sul quotidiano MF in data 28 giugno 2002 e in data 12 luglio 2005, si rende noto che in data 27 ottobre 2005 &#232; stato sottoscritto, tra PA Investments S.A. con sede in Lussemburgo ed Efibanca S.p.A.con sede in Roma, un &quot;Accordo di proroga di linea di credito&quot;, in base al quale:</font>
    </p>
    <p>
      <font size="+0">a) il finanziamento a suo tempo concesso da Efibanca S.p.A., gi&#224; prorogato al 30 settembre 2005, &#232; stato ulteriormente prorogato al 31 dicembre 2005;</font>
    </p>
    <p>
      <font size="+0">b) resta invariato il pegno, costituito a favore della stessa Efibanca S.p.A. da PA Investments S.A., azionista di controllo di IT Holding S.p.A., a garanzia del suddetto finanziamento, sulle n. 78.045.914 azioni IT Holding, rappresentanti il 31,74% del capitale della predetta IT Holding S.p.A..</font>
    </p>
    <p>
      <font size="+0">Restano altres&#236; confermate le clausole convenute nell&#8217;originario atto di pegno del 21 giugno 2002, in base alle quali il diritto di partecipazione e di voto nelle assemblee ordinarie e straordinarie della IT Holding S.p.A. spetta alla PA Investments S.A., fatta salva la facolt&#224; di Efibanca S.p.A. di esercitare il diritto di voto per le delibere aventi ad
      oggetto modifiche statutarie relative: all&#8217;oggetto sociale; al trasferimento della sede all&#8217;estero; ad aumenti, anche mediante deleghe al Consiglio di Amministrazione, e riduzioni del capitale; all&#8217;emissione di obbligazioni; all&#8217;approvazione di progetti di fusione e/o scissione; alla messa in liquidazione della societ&#224;; alla richiesta di esclusione delle azioni
      dalle negoziazioni, ai sensi dell&#8217;art. 133 T.U.F.; alla trasformazione della forma giuridica.</font>
    </p>
    <p>
      <font size="+0">4 novembre 2005</font>
    </p>
    <p>
      <b>[IL.4.05.2]</b>
    </p>
    <p>
      <strong>***<br />
       ACCORDO VENUTO A CESSARE CON EFFETTO DAL 28 FEBBRAIO 2006. PUBBLICAZIONE EFFETTUATA IN DATA 4 MARZO 2006<br />
      </strong>
    </p>
  </body>
</html>

