/strong>
</p>
<hr/>
<p align="center">
<strong>MARCOLIN S.P.A.</strong> 
    </p>
<p>
      In data 16 dicembre 2004
    </p>
<p align="center">
<strong>TRA</strong>
</p>
<p>
<strong>GIOVANNI MARCOLIN COFFEN</strong> ("<strong>GM</strong>");<br/>
<strong>MARIA GIOVANNA ZANDEGIACOMO</strong>, ("<strong>MGZ</strong>");<br/>
<strong>CIRILLO COFFEN MARCOLIN</strong>, ("<strong>CCM</strong>");<br/>
<strong>MAURIZIO COFFEN MARCOLIN</strong>, ("<strong>MCM</strong>");<br/>
<strong>MONICA COFFEN,</strong> ("<strong>MOM</strong>");<br/>
<strong>INMAR INTERNATIONAL S.A.,</strong> ("<strong>Inmar International</strong>");
    </p>
<p>
      individualmente indicati come una <strong>"Parte"</strong> e congiuntamente come <strong>"Soci M"</strong>
</p>
<p align="center">
<strong>E</strong>
</p>
<p>
<strong>ADV Partecipazioni S.r.l.</strong>, ("<strong>ADV</strong>"),;<br/>
<strong>DDV Partecipazioni S.r.l.</strong> ("<strong>DDV</strong>"),;
    </p>
<p>
      individualmente indicati come una <strong>"Parte"</strong>, congiuntamente come <strong>"Soci DV</strong>" e, congiuntamente ai Soci M, <strong></strong>le <strong>"Parti"</strong>,
    </p>
<p>
      è stato concluso un accordo di sindacato di voto e di blocco avente ad oggetto n. 24.329.529 azioni ordinarie - pari al 53,615% del capitale sociale - (le "<strong>Azioni</strong>") del valore nominale di Euro 0,52 ciascuna emesse da Marcolin S.p.A. con sede in Domegge di Cadore (BL) Via Noai n. 31, codice fiscale e numero di Iscrizione al Registro delle Imprese di Belluno
      01774690273 (la "<strong>Marcolin</strong>" o la "<strong>Società</strong>").
    </p>
<p>
<strong>1. <u>Tipo di accordo e finalità del patto parasociale</u></strong>
</p>
<p>
      Considerato che:
    </p>
<p>
      - in data 22 novembre 2004 i Soci M hanno venduto ai Soci DV, complessivamente, n. 11.057.497 Azioni della Marcolin rappresentanti il 24,368% del capitale sociale di Marcolin (il <strong>"Capitale Sociale"</strong>);
    </p>
<p>
      - successivamente le Parti hanno valutato la possibilità di procedere alla costituzione di un nucleo stabile di azionisti di riferimento e di controllo della Marcolin, con l'obiettivo di dare ulteriore stabilità all'azionariato, realizzare tra di loro uno strumento di governo della Società e, ove se ne creino le condizioni, coinvolgere ed aggregare al patto
      parasociale anche altri azionisti della Marcolin;
    </p>
<p>
      - la stipula del patto parasociale, ove combinata alla compravendita di cui al primo alinea, comporta l'obbligo di promuovere un'offerta pubblica di acquisto obbligatoria sulle restanti n. 21.048.471 Azioni Marcolin (l<strong>"OPA"</strong>);
    </p>
<p>
      le Parti hanno convenuto di stipulare un sindacato di voto e di blocco (il "<strong>Patto Parasociale</strong>") il cui oggetto è costituito: <strong>(i)</strong> dall'accordo delle Parti in ordine ai termini ed alle condizioni dell'OPA, <strong>(ii)</strong> dalle procedure di consultazione relative alla gestione congiunta della Marcolin, (<strong>iii</strong>) dai
      diritti e dagli obblighi delle Parti relativi alle Azioni dagli stessi possedute alla data del Patto Parasociale nonché alle Azioni che verranno eventualmente acquistate ad esito dell'OPA (le <strong>"Azioni Sindacate"</strong>).
    </p>
<p>
<strong>2. <u>Strumenti finanziari oggetto del Patto Parasociale</u></strong>
</p>
<p>
      Gli strumenti oggetto del Patto Parasociale sono costituiti da Azioni Marcolin negoziate presso il Mercato Telematico Azionario, organizzato e gestito da Borsa Italiana S.p.A..
    </p>
<p>
<strong>3. <u>Azioni apportate al Patto</u></strong> <u><strong>Parasociale dagli aderenti</strong></u>
</p>
<p>
      Con la sottoscrizione del Patto Parasociale le Parti hanno conferito e vincolato tutte le Azioni dagli stessi possedute alla data di sottoscrizione e si sono impegnati ad apportare le Azioni che verranno eventualmente acquistate ad esito dell'OPA. La tabella che segue riporta la situazione alla data del Patto Parasociale.
    </p>
<p>
       
    </p>
<table border="1" cellpadding="0" cellspacing="0" class="basicTable" width="100%">
<tbody>
<tr valign="top">
<td align="middle">
<strong>Azionista</strong>
</td>
<td align="middle">
<strong>Azioni Ordinarie apportate</strong>
</td>
<td align="middle">
<strong>Percentuale sul capitale sociale</strong>
</td>
<td align="middle">
<strong>Percentuale su Azioni Sindacate</strong>
</td>
<td align="middle">
<strong>Note</strong>
</td>
</tr>
<tr valign="top">
<td>
            GM
          </td>
<td align="middle">
            6.882.876
          </td>
<td align="middle">
            15,168%
          </td>
<td align="middle">
            28,290%
          </td>
<td align="middle">
            Usufrutto (1)
          </td>
</tr>
<tr valign="top">
<td>
            MGZ
          </td>
<td align="middle">
            930.183
          </td>
<td align="middle">
            2,050%
          </td>
<td align="middle">
            3,823%
          </td>
<td align="middle">
            Usufrutto (1)
          </td>
</tr>
<tr valign="top">
<td>
            CCM
          </td>
<td align="middle">
            1.474.785
          </td>
<td align="middle">
            3,250%
          </td>
<td align="middle">
            6,062%
          </td>
<td align="middle">
            Usufrutto (1)
          </td>
</tr>
<tr valign="top">
<td>
            MCM
          </td>
<td align="middle">
            1.474.785
          </td>
<td align="middle">
            3,250%
          </td>
<td align="middle">
            6,062%
          </td>
<td align="middle">
            Usufrutto (1)
          </td>
</tr>
<tr valign="top">
<td>
            MOM
          </td>
<td align="middle">
            2.509.403
          </td>
<td align="middle">
            5,530%
          </td>
<td align="middle">
            10,314%
          </td>
<td align="middle">
            Usufrutto (1)
          </td>
</tr>
<tr valign="top">
<td>
            Inmar International
          </td>
<td align="middle">
            -
          </td>
<td align="middle">
            -
          </td>
<td align="middle">
            -
          </td>
<td align="middle">
            Nuda proprietà (2)
          </td>
</tr>
<tr valign="top">
<td>
<strong>Totale Soci M</strong>
</td>
<td align="middle">
<strong>13.272.032</strong>
</td>
<td align="middle">
<strong>29,248%</strong>
</td>
<td align="middle">
<strong>54,551%</strong>
</td>
<td align="middle">
<strong> </strong>
</td>
</tr>
<tr valign="top">
<td>
            DDV
          </td>
<td align="middle">
            5.528.749
          </td>
<td align="middle">
            12,184%
          </td>
<td align="middle">
            22,724%
          </td>
<td align="middle">
            Piena proprietà
          </td>
</tr>
<tr valign="top">
<td>
            ADV
          </td>
<td align="middle">
            5.528.748
          </td>
<td align="middle">
            12,184%
          </td>
<td align="middle">
            22,724%
          </td>
<td align="middle">
            Piena proprietà
          </td>
</tr>
<tr valign="top">
<td>
<strong>Totale Soci DV</strong>
</td>
<td align="middle">
<strong>11.057.497</strong>
</td>
<td align="middle">
<strong>24,368%</strong>
</td>
<td align="middle">
<strong>45,449%</strong>
</td>
<td align="middle">
<strong> </strong>
</td>
</tr>
<tr valign="top">
<td>
<strong>Totale Azioni Sindacate</strong>
</td>
<td align="middle">
            24.329.529
          </td>
<td align="middle">
            53,615%
          </td>
<td align="middle">
            100,00%
          </td>
<td align="middle">
             
          </td>
</tr>
</tbody>
</table>
<br/>
<br/>
<blockquote dir="ltr" style="MARGIN-RIGHT: 0px">
<p>
        (1) Il diritto di usufrutto comprende la titolarità del diritto di voto.
      </p>
<p>
        (2) Inmar International è titolare di n. 13.272.032 azioni in nuda proprietà il cui usufrutto è attribuito ai Sig. GM, MGZ, CCM, MCM e MOM secondo le percentuali indicate in tabella.
      </p>
</blockquote>
<p>
<strong>4. <u>Contenuto del Patto Parasociale</u></strong>
</p>
<p>
      Gli accordi prevedono, fra le altre cose:
    </p>
<p>
<strong><em>4.1 OPA</em></strong>
</p>
<p>
      Le Parti si sono impegnate a promuovere, nel rispetto delle vigenti disposizioni normative e regolamentari, l'OPA ad un prezzo di Euro 1,40 per Azione. Le Parti ripartiranno tra di loro le Azioni che verranno apportate all'OPA nel modo seguente:
    </p>
<blockquote dir="ltr" style="MARGIN-RIGHT: 0px">
<p>
<strong>a)</strong> le prime n. 2.214.535 Azioni verranno acquistate da ADV e DDV in parti sostanzialmente uguali, in modo, se possibile, da bilanciare la partecipazione complessivamente detenuta dai Soci M e dai Soci DV (il <strong>"Ribilanciamento"</strong>);
      </p>
<p>
<strong>b)</strong> le rimanenti Azioni verranno acquistate dai Soci M e dai Soci DV in misura proporzionale alla partecipazione detenuta dai medesimi a valle del Ribilanciamento. Qualora non venga acquisito in OPA un numero di Azioni sufficiente ad effettuare il Ribilanciamento, i Soci DV avranno la possibilità di acquistare sul mercato un numero di Azioni della Società pari a
        quello necessario a completare il Ribilanciamento. Le Azioni eventualmente acquistate sul mercato dai Soci DV ai fini del Ribilanciamento dovranno essere apportate al Patto;
      </p>
<p>
<strong>c)</strong> le Azioni acquistate in OPA di pertinenza dei Soci M, saranno ripartite secondo le seguenti modalità:
      </p>
<blockquote dir="ltr" style="MARGIN-RIGHT: 0px">
<p>
<strong>(i)</strong> fino ad un investimento complessivamente pari ad euro 6.400.000 le Azioni saranno ripartite secondo le seguenti proporzioni: MGZ 9,319%; CCM, MCM, MOM 30,227% ciascuno;
        </p>
<p>
<strong>(ii)</strong> le Azioni eccedenti rispetto ad euro 6.400.000 (seimilioni quattrocentomila) saranno ripartite soltanto tra MGZ, CCM e MCM in parti uguali tra loro.
        </p>
</blockquote>
</blockquote>
<p>
<strong><em>4.2 Acquisti e trasferimenti di Azioni</em></strong>
</p>
<p>
<strong><u>Disposizioni relative agli acquisti di Azioni o alla sottoscrizione di accordi o patti relativi alle Azioni</u></strong>
</p>
<p>
      Ciascuna Parte ha dichiarato e garantito alle altre Parti di non essere titolare di Azioni (nemmeno potenziali) ulteriori rispetto a quelle indicate nella tabella riportata al paragrafo 3. Ciascuna delle Parti si è obbligata inoltre - fatta eccezione esclusivamente per gli acquisti in sede di OPA, per le compravendite necessarie ai fini del Ribilanciamento, nonché per eventuali
      acquisti effettuati successivamente con finalità di <em>trading</em> in misura non eccedente al 5% del Capitale Sociale per ciascun gruppo di soci (fermi comunque i limiti previsti in materia di offerte pubbliche di acquisto obbligatorie) - a non acquistare a qualunque titolo Azioni, salvo diversa deliberazione da parte del Comitato di Consultazione, le cui funzioni sono indicate al
      paragrafo 4.3.
    </p>
<p>
      Ciascuna Parte ha dichiarato e garantito alle altre Parti: (i) di non aver stipulato o assunto con terzi, e (ii) che non stipulerà né assumerà con terzi accordi o impegni di qualunque natura e in qualsiasi forma, aventi ad oggetto Azioni o diritti relativi alle Azioni.
    </p>
<p>
      Quanto sopra, fatta eccezione per gli accordi e/o i patti che i Soci M o i Soci DV dovessero stipulare al loro interno.
    </p>
<p>
<strong><u>Disposizioni relative al trasferimento delle Azioni Sindacate</u></strong>
</p>
<p>
      Ciascuna delle Parti si è obbligata nei confronti delle altre a non porre in essere e/o concordare trasferimenti diretti e/o indiretti di Azioni Sindacate o dei diritti ad esse relativi, fatte salve particolari operazioni. Più in particolare sono consentiti i trasferimenti: (i) tra le Parti appartenenti al medesimo gruppo di soci (ossia i Soci M ed i Soci DV), (ii) da una Parte -
      se persona giuridica - alla sua società controllante, a una sua società controllata o a società controllata dalla medesima controllante o a società fiduciaria, ovvero - se persona fisica - al coniuge e/o ai discendenti o ascendenti in linea retta o a una società controllata o a società fiduciaria, (iii) approvati preventivamente da tutte le Parti, e (iv) in
      borsa o fuori borsa, a condizione che le Azioni Sindacate complessivamente possedute dal gruppo di Soci che effettua il trasferimento (ossia, a seconda dei casi, i Soci M o i Soci DV) non scenda, per effetto della cessione, al di sotto del 25% del Capitale Sociale.
    </p>
<p>
      Qualora durante il periodo di vigenza del Patto Parasociale una qualunque delle Parti riceva da un terzo in buona fede (il "<strong>Terzo Potenziale Acquirente</strong>") un'offerta scritta avente ad oggetto il trasferimento di Azioni Sindacate o di diritti ad esse relativi, la stessa sarà tenuta a darne comunicazione alle altre Parti, al fine di consentire alle stesse
      l'esercizio del diritto di prelazione loro spettante; nel caso in cui nessuna delle altre Parti intenda accettare l'offerta di prelazione, la Parte Offerente dovrà, su richiesta espressa di una o più delle altre Parti, far sì che il Terzo Potenziale Acquirente acquisti le Azioni di proprietà di dette altre Parti che le stesse intendano trasferire. Qualora il
      Terzo Potenziale Acquirente non intenda acquistare anche le Azioni delle altre Parti, la Parte offerente potrà, alternativamente: (i) ridurre il numero di Azioni da trasferire in modo da consentire ai Soci M ed ai Soci DV di cedere un numero proporzionale di Azioni Sindacate, ovvero (ii) rinunziare integralmente al trasferimento.
    </p>
<p>
<strong><em>4.3 Organi del Patto</em></strong>
</p>
<p>
<strong><u>Comitato di Consultazione</u></strong>
</p>
<p>
      Le Parti hanno istituito un Comitato di Consultazione cui parteciperanno sei rappresentanti, di cui: (i) tre nominati dai Soci M, e (ii) tre nominati dai Soci DV.
    </p>
<p>
      Il Comitato di Consultazione si riunisce per:
    </p>
<blockquote dir="ltr" style="MARGIN-RIGHT: 0px">
<p>
<strong>a)</strong> esaminare, discutere e deliberare le questioni relative all'OPA e all'eventuale cessione di Azioni Sindacate ad investitori strategici;
      </p>
<p>
<strong>b)</strong> esaminare, discutere e deliberare le questioni relative a determinate materie ritenute rilevanti dalle Parti in relazione alla gestione della Società, tra cui: (i) nomina e revoca dei membri del Consiglio di Amministrazione, del Collegio Sindacale, del direttore generale e direttore finanza, (ii) modifiche statutarie, (iii) approvazione dei piani annuali e
        pluriennali, (iv) approvazione del bilancio, della relazione semestrale e della politica dei dividendi, (v) emissione di titoli di debito, (vi) acquisti e cessioni di rami d'azienda o di partecipazioni di valore significativo, e (vii) conclusione e modifica di contratti di licenza;
      </p>
<p>
<strong>c)</strong> esaminare e discutere, senza deliberare, in relazione alle altre materie poste all'ordine del giorno delle riunioni del Consiglio di Amministrazione e dell'assemblea dei soci.
      </p>
</blockquote>
<p>
      Il Comitato di Consultazione può essere convocato su richiesta di uno dei rappresentanti. In mancanza della convocazione il Comitato di Consultazione si reputa regolarmente costituito quando sono presenti e partecipano alla riunione due rappresentati dei Soci M e due rappresentanti dei Soci DV.
    </p>
<p>
      Per le deliberazioni del Comitato di Consultazione è richiesto il voto favorevole di almeno due rappresentanti dei Soci M e di almeno due rappresentanti dei Soci DV.
    </p>
<p>
      Le Parti si obbligano a procurare che i soggetti dalle stesse rispettivamente designati in seno al consiglio di amministrazione o delegati in seno all'assemblea si conformino alle deliberazioni assunte dal Comitato di Consultazione. In caso di mancata deliberazione in seno al Comitato di Consultazione, le Parti si obbligano a procurare che i soggetti dalle stesse rispettivamente
      designati in seno al consiglio di amministrazione o delegati in seno all'assemblea non assumano alcuna deliberazione fino a che la questione non sia stata risolta.
    </p>
<p>
      In caso di disaccordo insanabile dei rappresentanti dei Soci M e dei Soci DV in seno al Comitato di Consultazione, la relativa questione oggetto di disaccordo verrà trasmessa all'attenzione di due rappresentanti designati uno dai Soci M ed uno dai Soci DV, i quali dovranno incontrarsi entro i cinque giorni lavorativi successivi alla ricezione della comunicazione di dissenso per
      tentare di risolvere amichevolmente la situazione di stallo decisionale. Decorsi venti giorni lavorativi dalla scadenza del temine di cui sopra senza che sia stato tenuto l'incontro tra le persone sopra indicate, ovvero nel caso in cui l'incontro non abbia sanato il dissenso entro il medesimo termine, il Patto Parasociale perderà definitivamente efficacia tra le Parti.
    </p>
<p>
<strong>4.4 <em>Governance</em></strong>
</p>
<p>
      Per la durata del Patto Parasociale, fatto salvo il rispetto del voto di lista, il numero di membri del Consiglio di Amministrazione designati dai Soci M sarà pari al numero di membri del Consiglio di Amministrazione designati dai Soci DV.
    </p>
<p>
      Per tutta la durata del Patto le Parti faranno tutto quanto in loro potere affinché il Presidente sia GM o altro soggetto designato dai Soci M, mentre il Vice Presidente sia una persona designata dai Soci DV.
    </p>
<p>
      Le Parti si sono impegnate a fare in modo che il rapporto tra la Società e gli attuali Amministratori delegati sia regolato sulla base di termini e condizioni concordati <em>inter partes</em>.
    </p>
<p>
      Le Parti si sono altresì impegnate a fare tutto quanto in loro potere affinché il Collegio Sindacale, fatto salvo il rispetto del voto di lista, sia composto da tre membri effettivi di cui uno nominato dai Soci M, uno nominato dai Soci DV ed uno nominato dalle minoranze. Il Presidente del collegio sarà nominato alternativamente dai Soci M e dai Soci DV, fermo restando che per
      il primo triennio il Presidente sarà designato dai Soci M.
    </p>
<p>
<strong>5. <u>Soggetto che in virtù del Patto esercita il controllo della Società</u></strong>
</p>
<p>
      Nessuna delle Parti può esercitare singolarmente il controllo sulla Società in virtù del Patto Parasociale.
    </p>
<p>
<strong>6. <u>Tipo di patto</u></strong>
</p>
<p>
      Il Patto Parasociale può essere ricondotto alle fattispecie disciplinate dall'articolo 122, comma 5, lett. a), b), c) e d) del D.Lgs. 24 febbraio 1998, n. 58.
    </p>
<p>
<strong>7. <u>Durata del Patto</u></strong>
</p>
<p>
      Il Patto Parasociale ha una durata di tre anni, e sarà comunque rinnovabile alla scadenza. Le Parti si sono impegnate a negoziare il rinnovo o la proroga almeno sei mesi prima della relativa scadenza, come eventualmente rinnovata o prorogata.
    </p>
<p>
      Le Parti hanno convenuto, altresì, che il Patto Parasociale cesserà di avere effetto nel momento in cui i Soci M o i Soci DV, in aggregato tra loro, vengano a detenere una partecipazione inferiore al 25% più una azione del Capitale Sociale, nonché ove si verifichi la situazione di cui all'ultimo comma del paragrafo 4.3.
    </p>
<p>
<strong>8. <u>Clausole penali</u></strong>
</p>
<p>
      La violazione di uno qualunque degli impegni assunti dalle Parti relativamente <strong>(i)</strong> agli acquisti di Azioni o alla sottoscrizione di accordi o patti relativi alle Azioni, e <strong>(ii)</strong> alle disposizioni relative al trasferimento delle Azioni Sindacate, comporterà a favore delle altre Parti, in proporzione alle rispettive quote di partecipazione al sindacato,
      il pagamento di una penale pari al 25% del corrispettivo pagato o ricevuto per le Azioni acquistate o trasferite in violazione, e fatto comunque salvo il maggior danno. In caso di violazione delle altre disposizioni rilevanti ai fini degli obiettivi alla base del Patto Parasociale, la penale sarà determinata in misura pari ad euro 5 (cinque) milioni, salvo comunque il maggior danno.
    </p>
<p>
<strong>9. <u>Soggetto presso il quale le Azioni saranno depositate</u></strong>
</p>
<p>
      Le Azioni apportate al Patto Parasociale, che non contiene specifici obblighi al riguardo, sono depositate presso intermediari finanziari aderenti al circuito Montetitoli.
    </p>
<p>
<strong>10. <u>Ufficio del Registro delle Imprese presso cui il Patto Parasociale è depositato</u></strong>
</p>
<p>
      Il Patto Parasociale sarà depositato presso l'Ufficio del Registro delle Imprese di Belluno nei termini di legge.
    </p>
<p>
      La presente comunicazione viene effettuata da Cirillo Coffen Marcolin anche per conto delle altre Parti.
    </p>
<p>
      24 dicembre 2004
    </p>
<p align="left">
<strong>[MC.5.04.1]