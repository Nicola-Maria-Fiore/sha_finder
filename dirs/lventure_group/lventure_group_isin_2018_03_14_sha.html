/strong>
</p>
<hr/>
<p align="center">
       <strong>LVenture Group S.p.A.</strong> <strong></strong>
</p>
<p>
      Ai sensi dell’art. 122 TUF e degli artt. 130 e 131 del Regolamento Emittenti, si rende noto quanto segue.
    </p>
<p>
<strong>1) Premesse</strong>
</p>
<p>
<strong>a)</strong> Il 5 maggio 2017, <strong>LV.EN. Holding S.r.l.</strong>, con sede legale in Roma, via Marsala, n. 29 H/I, C.F. e Partita IVA n. 12209651004, in persona del Presidente del Consiglio di Amministrazione, Sig. Giovanni Gazzola, munito dei necessari poteri (“<strong>LVEN</strong>”) – che controlla (ai sensi dell’art. 2359, primo comma, n. 2, c.c.) ed
      è azionista di riferimento di <strong>LVenture Group S.p.A.</strong>, con sede legale in Roma, via Marsala, n. 29 H/I, C.F. 81020000022 e Partita IVA n. 01932500026, iscritta al Registro delle Imprese di Roma, R.E.A. n. RM – 1356785, le cui azioni sono quotate sul MTA organizzato e gestito da Borsa Italiana S.p.A., con capitale sociale deliberato di Euro 9.731.449,00
      (novemilionisettecentotrentunomilaquattrocentoquarantanove/zero), suddiviso in n. 29.562.201 (ventinovemilionicinquecentosessantaduemiladuecentouno) azioni ordinarie senza valore nominale, tutte rappresentative della medesima frazione del capitale (“<strong>LVG</strong>”, l’“<strong>Emittente</strong>” o la “<strong>Società</strong>”) – e
      <a id="_Hlk481690468" name="_Hlk481690468"><strong>LUISS Libera Università Internazionale degli Studi Sociali Guido Carli</strong>, con sede in Roma, viale Pola, n. 12, C.F. 02508710585 e Partita IVA n. 01067231009, in persona del</a> Vice Presidente Esecutivo, Dott. Luigi Serra (“<strong>LUISS</strong>”; LVEN e LUISS collettivamente indicate come
      “<strong>Parti</strong>” e, singolarmente, anche come “<strong>Parte</strong>”) hanno sottoscritto un “<em>Contratto di Investimento e Patto Parasociale</em>” volto a regolare i termini e le condizioni dell’ingresso di LUISS nel capitale sociale di LVG, oltre che, subordinatamente a tale ingresso, consentire a LUISS di acquistare una partecipazione
      attiva nella <em>governance</em> dell’Emittente (il “<strong>Contratto LVEN/LUISS</strong> ”).
    </p>
<p id="_Hlk482195461" name="_Hlk482195461">
<strong>b)</strong> Il Contratto LVEN/LUISS contiene, tra l’altro, agli articoli da 3 a 9, delle previsioni aventi, a tutti gli effetti di legge, valore di patto parasociale, in quanto rilevanti ai sensi dell’art. 122, quinto comma, lettere a) e d), del TUF (le “<strong>Pattuizioni Parasociali LVEN/LUISS</strong>”).
    </p>
<p>
<strong>c)</strong> Le Pattuizioni Parasociali LVEN/LUISS prevedono, tra l’altro, l’obbligo in capo a LVEN e LUISS, nel caso in cui una di esse intenda acquisire, a qualunque titolo, la titolarità di ulteriori azioni dell’Emittente rispetto a quelle dalle stesse detenute all’esito Operazione (come <em>infra</em> definita), di coordinarsi e accordarsi per
      iscritto con l’altra parte. Ciò con particolare riferimento all’esigenza di evitare il sorgere in capo a LVEN e LUISS dell’obbligo di proporre un’offerta pubblica di acquisto obbligatoria <em>ex</em> art. 105 e ss. TUF (l’“<strong>OPA</strong>”) sulle azioni dell’Emittente (le “<strong>Azioni dell’Emittente</strong>”).
    </p>
<p>
<strong>d)</strong> Il 5 maggio 2017, il Consiglio di Amministrazione dell’Emittente (il “<strong>Consiglio di Amministrazione</strong>”), anche per le finalità di cui al Contratto LVEN/LUISS, ha deliberato, ai sensi degli artt. 2443 e 2441, quinto e sesto comma, c.c., un aumento di capitale, a pagamento e con esclusione del diritto di opzione, in quanto riservato a
      investitori e <em>partner</em> strategici, quali, tra gli altri, LUISS (l’“<strong>Aumento di Capitale LVG</strong>”).
    </p>
<p>
<strong>e)</strong> In data 9 maggio 2017, le informazioni essenziali relative al Contratto LVEN/LUISS e alle Pattuizioni Parasociali LVEN/LUISS, nonché il relativo estratto pubblicato sul quotidiano “Il Giornale”, sono stati messi a disposizione del pubblico sul sito www.lventuregroup.com e devono intendersi qui interamente richiamati.
    </p>
<p>
<strong>f)</strong> Il 23 maggio 2017, LUISS ha sottoscritto la quota ad essa riservata dell’Aumento di Capitale LVG (l’“<strong>Operazione</strong>”).
    </p>
<p>
<strong>g)</strong> Per le finalità di cui alla precedente punto c) delle premesse, i soci di LVEN, in esecuzione degli impegni assunti da LVEN con il Contratto LVEN/LUISS, in data 3 luglio 2017 hanno provveduto alla sottoscrizione di un <em>addendum</em> (l’“<strong>Accordo Integrativo LVEN</strong>”) al contratto di investimento dagli stessi sottoscritto in data
      1° giungo 2016 (“<strong>Contratto di Investimento LVEN</strong>”) e contenente, tra l’altro, delle previsioni aventi, a tutti gli effetti di legge, valore di patto parasociale, in quanto rilevanti ai sensi dell’art. 122, quinto comma, lettere b) e c), del TUF (le “<strong>Pattuizioni Parasociali LVEN</strong>”), al fine di includere nel Contratto di
      Investimento LVEN gli articoli 10 e 11, aventi contenuto analogo alle Pattuizioni Parasociali LVEN/LUISS descritte al precedente punto c) delle premesse (le “<strong>Nuove Pattuizioni Parasociali LVEN</strong>”), nonché di apportare le conseguenti necessarie modifiche di coordinamento alle previgenti Pattuizioni Parasociali LVEN di cui agli articoli 3, 4 e 9 del Contratto
      di Investimento LVEN.
    </p>
<p>
<strong>h)</strong> Il 7 luglio 2017, le informazioni essenziali relative all’Accordo Integrativo LVEN e alle Nuove Pattuizioni Parasociali LVEN, nonché il relativo estratto pubblicato sul quotidiano “Il Giornale”, sono stati messi a disposizione del pubblico sul sito www.lventuregroup.com e devono intendersi qui interamente richiamati.
    </p>
<p>
<strong>i)</strong> L’art. 8 del Contratto LVEN/LUISS prevede che le Pattuizioni Parasociali LVEN/LUISS abbiano durata a decorrere dal perfezionamento dell’Operazione e sino alla prima tra (i) la data di decorso di 12 (dodici) mesi a far data dall’Assemblea degli Azionisti dell’Emittente avente all’ordine del giorno, tra l’altro, la proposta di
      rideterminazione, mediante integrazione, del numero dei componenti del Consiglio di Amministrazione da n. 7 (sette) a n. 9 (nove) (l’“<strong>Assemblea di Integrazione del CdA</strong>”) e volta a consentire a LVEN di nominare quali nuovi amministratori di LVG, nel rispetto delle obbligazioni assunte con il predetto Contratto LVEN/LUISS, due soggetti indicati da LUISS;
      ovvero, (ii) ove successivo, il 15 agosto 2018.
    </p>
<p>
<strong>j)</strong> L’Assemblea di Integrazione del CdA si è riunita in data 2 agosto 2017 e, pertanto, le Pattuizioni Parasociali LVEN/LUISS avranno durata sino al <strong>1° agosto 2018</strong> (il “<strong>Termine di Decadenza</strong>”).
    </p>
<p>
<strong>k)</strong> Con <em>addendum</em> del 12 marzo 2018 (l’“<strong>Addendum</strong>”), le Parti hanno inteso integrare il Contratto LVEN/LUISS con l’aggiunta di ulteriori previsioni (aventi, a tutti gli effetti di legge, valore di patto parasociale, in quanto anch’esse rilevanti ai sensi dell’art. 122, quinto comma, lettere a) e d), del TUF) (le
      “<strong>Nuove Previsioni Parasociali LVEN/LUISS</strong>”) volte a definire le modalità con cui le Parti stesse presenteranno e voteranno un’unica lista per l’elezione del Consiglio di Amministrazione che verrà nominato in occasione dell’assemblea ordinaria convocata per il 26 aprile 2017, in prima convocazione, e, occorrendo, il 27 aprile 2018 in
      seconda convocazione (l’“<strong>Assemblea LVG 2018</strong>”).
    </p>
<p align="center">
      * * *
    </p>
<p align="left">
<strong>Facendo seguito a quanto comunicato, tra l’altro, in data 9 maggio 2017 e in data 7 luglio 2017 tramite il sito internet www.lventuregroup.com e in ottemperanza a quanto previsto dagli artt. 129, 130 e 131 RE, si riporta per estratto nel prosieguo il testo delle Pattuizioni Parasociali LVEN/LUISS di cui al Contratto</strong> <strong>LVEN/LUISS e delle Nuove Previsioni
      Parasociali LVEN/LUISS di cui all’Addendum.</strong>
</p>
<p>
<strong>2. Società le cui partecipazioni sono oggetto del Contratto LVEN/LUISS</strong>
</p>
<p>
      Il Contratto <a id="_Hlk507688523" name="_Hlk507688523">LVEN/LUISS</a> e l’Addendum riguardano le Azioni dell’Emittente, società controllata (ai sensi dell’art. 2359, primo comma, n. 2, c.c.) da LVEN, la quale è titolare di n. 10.688.925 (diecimilioniseicentoottantottonovecentoventicinque) Azioni dell’Emittente, pari al 36,16% (trentasei/sedici percento)
      del capitale di LVG.
    </p>
<p>
      Si precisa che il Contratto LVEN/LUISS e l’Addendum hanno ad oggetto le Azioni dell’Emittente e la sua <em>governance</em>.
    </p>
<p>
<strong>3. Tipologia di previsioni parasociali</strong>
</p>
<p>
      Il Contratto LVEN/LUISS contiene le Pattuizioni Parasociali LVEN/LUISS, che istituiscono obblighi di preventiva consultazione per l’esercizio del diritto di voto e che hanno ad oggetto o per effetto l’esercizio anche congiunto di un’influenza dominante sull’Emittente ai sensi dell’art. 122, quinto comma, lettere a) e d), del TUF.<br/>
<br/>
      Le Nuove Previsioni Parasociali LVEN/LUISS, rilevanti ai sensi dell’art. 122, quinto comma, lettere a) e d), del TUF, sono volte a definire le modalità con cui le Parti stesse presenteranno e voteranno un’unica lista per l’elezione del Consiglio di Amministrazione che verrà nominato in occasione dell’Assemblea LVG 2018 o, in caso di rinvio della stessa, in
      occasione di ogni altra eventuale Assemblea ordinaria dell’Emittente in cui verrà trattata la nomina del Consiglio di Amministrazione che rimarrà in carica per gli esercizi 2018, 2019 e 2020.<br/>
<br/>
      In considerazione della loro natura, le Pattuizioni Parasociali LVEN/LUISS e le Nuove Previsioni Parasociali LVEN/LUISS non hanno determinato né determineranno alcun mutamento del controllo dell’Emittente, che continuerà ad essere esercitato da LVEN ai sensi dell’art. 2359, primo comma, n. 2, c.c..
    </p>
<p>
<strong>4. Soggetti aderenti alle Previsioni Parasociali LVEN/LUISS e alle Nuove Previsioni Parasociali LVEN/LUISS e partecipazioni oggetto delle stesse</strong>
</p>
<p>
      Le Pattuizioni Parasociali LVEN/LUISS e le Nuove Previsioni Parasociali LVEN/LUISS, hanno ad oggetto tutte le Azioni dell’Emittente detenute rispettivamente da LVEN e da LUISS. Ad oggi, LVEN e LUISS detengono le seguenti partecipazioni nel capitale sociale dell’Emittente:
    </p>
<table border="1" cellpadding="0" cellspacing="0" width="100%">
<tbody>
<tr>
<td width="32%">
<strong>Socio</strong>
</td>
<td width="20%">
<p align="center">
<strong>n. Azioni dell’Emittente conferite</strong>
</p>
</td>
<td width="23%">
<p align="center">
<strong>% sul totale delle Azioni dell’Emittente</strong>
</p>
</td>
<td width="24%">
<p align="center">
<strong>% sulle Azioni dell’Emittente oggetto del Contratto LVEN/LUISS</strong>
</p>
</td>
</tr>
<tr>
<td width="32%">
<p>
<strong>LV.EN. Holding S.r.l.</strong>
</p>
</td>
<td width="20%">
<p align="center">
              10.688.925
            </p>
</td>
<td width="23%">
<p align="center">
              36,16 %
            </p>
</td>
<td width="24%">
<p align="center">
              91,2%
            </p>
</td>
</tr>
<tr>
<td width="32%">
<p>
<strong>LUISS Libera Università Internazionale degli Studi Sociali Guido Carli</strong>
</p>
</td>
<td width="20%">
<p align="center">
              1.034.328
            </p>
</td>
<td width="23%">
<p align="center">
              3,5 %
            </p>
</td>
<td width="24%">
<p align="center">
              8,8%
            </p>
</td>
</tr>
</tbody>
</table>
<br/>
<br/>
<p>
      Ogni Azione dell’Emittente conferisce il diritto a n. 1 (un) voto.<br/>
<br/>
      Le Azioni dell’Emittente conferite nel Contratto LVEN/LUISS rappresentano l’intera partecipazione detenuta nel capitale sociale di LVG da ciascuna delle Parti.
    </p>
<p>
<strong>5. Contenuto delle Pattuizioni Parasociali LVEN/LUISS di cui al Contratto LVEN/LUISS e delle Nuove Previsioni Parasociali LVEN/LUISS di cui all’Addendum</strong>
</p>
<p>
<strong><u>A. Le Pattuizioni Parasociali LVEN/LUISS</u></strong>
</p>
<p>
<em>i) Governance dell’Emittente</em>
</p>
<p>
      Nel caso di esito positivo dell’Operazione, LVEN si era impegnata a far sì che il Consiglio di Amministrazione convocasse l’Assemblea di Integrazione del CdA, avente all’ordine del giorno, tra l’altro, la proposta di aumentare il numero dei componenti del Consiglio di Amministrazione da n. 7 (sette) a n. 9 (nove) e di nominare – quali nuovi amministratori
      di LVG – due soggetti indicati da LUISS (gli “<strong>Amministratori L</strong>”). Nel corso dell’Assemblea di Integrazione del CdA così convocata, LVEN si è impegnata ad esprimere voto favorevole (che si aggiungerà al voto favorevole che la stessa LUISS esprimerà in tal senso) alla suddetta rideterminazione del numero degli amministratori,
      nonché alla nomina degli Amministratori L, che rimarranno in carica per la stessa durata del Consiglio di Amministrazione in essere e, dunque, sino all’assemblea di approvazione del bilancio al 31 dicembre 2017.<br/>
<br/>
      L’Assemblea di Integrazione del CdA si è riunita in data 2 agosto 2017 e LVEN e LUISS hanno provveduto alla votazione della rideterminazione dei componenti del Consiglio di Amministrazione da n. 7 (sette) a n. 9 (nove) e alla nomina degli Amministratori L.
    </p>
<p>
<em>ii) Coordinamento per l’acquisto di ulteriori Azioni dell’Emittente e OPA <strong></strong></em>
</p>
<p>
      Nel caso di esito positivo dell’Operazione, LVEN e LUISS si sono impegnate, qualora una di esse intenda acquisire, a qualunque titolo, la titolarità di ulteriori Azioni dell’Emittente rispetto a quelle dalla stessa detenute all’esito dell’Aumento di Capitale e dell’Operazione, a coordinarsi e accordarsi per iscritto con l’altra Parte. Ciò con
      particolare riferimento all’esigenza di evitare il sorgere dell’obbligo in capo alle Parti stesse di proporre un’OPA.<br/>
<br/>
      Fermo restando quanto previsto dal precedente paragrafo, le Parti si sono impegnate, inoltre, a non porre in essere, direttamente o indirettamente anche per interposta persona o tramite società controllate e/o soggetti collegati, ovvero con terzi che agiscano con essi in concerto, così come inteso ai sensi dell’articolo 109 del TUF, atti e/o fatti e/o operazioni, ivi inclusi
      i trasferimenti di Azioni dell’Emittente, che comportino o possano comportare l’obbligo di promuovere un’OPA.
    </p>
<p>
<em>iii) Manleva</em>
</p>
<p>
      Fermo restando quanto previsto dal precedente punto <em>ii)</em>, qualora a seguito di violazioni delle disposizioni di cui alle Pattuizioni Parasociali LVEN/LUISS contenute nel Contratto LVEN/LUISS, sorga in capo alle Parti, singolarmente o in solido tra di loro, l’obbligo di promuovere un’OPA, la Parte inadempiente: i) dovrà intraprendere tutte le necessarie e opportune
      azioni per rimediare all’insorgere dell’OPA e, ove possibile, beneficiare delle esenzioni previste dalla normativa applicabile. Esemplificativamente dovrà impegnarsi a cedere a parti non correlate le Azioni dell’Emittente – ovvero ridurre i diritti di voto in eccedenza entro 12 (dodici) mesi e a non esercitare i medesimi diritti ai sensi della lettera e)
      dell’art. 49, primo comma, del Regolamento Emittenti; ii) tenere indenne e manlevata l’altra Parte da tutti i costi, le spese, gli oneri, le responsabilità e i danni connessi o comunque derivanti da tale condotta, ivi compresi quelli relativi all’OPA sulle Azioni dell’Emittente ed i relativi obblighi di pagamento, fatto salvo il diritto al “maggior
      danno”.
    </p>
<p id="_Hlk507497037" name="_Hlk507497037">
<strong><u>B. Le Nuove Previsioni Parasociali LVEN/LUISS</u></strong>
</p>
<p>
<em>i) Governance dell’Emittente</em>
</p>
<p>
<a id="_Hlk507519048" name="_Hlk507519048">Nell’ambito dell’Assemblea LVG 2018, le Parti si impegnano a presentare congiuntamente e votare un’unica lista di candidati per la nomina del Consiglio di Amministrazione (la “<strong>Lista LVEN/LUISS</strong>”), nel rispetto delle applicabili previsioni del TUF e dello Statuto sociale di LVG (lo
      “<strong>Statuto</strong>”), dalla quale saranno tratti tutti gli amministratori, salvo quello riservato alla prima lista di minoranza, ove presente. Per le finalità di cui al presente punto, le Parti si impegnano a presentare la Lista LVEN/LUISS indicando un numero complessivo di n. 9 (nove) candidati da indicarsi nel rispetto delle seguenti modalità:</a> i) i primi
      n. 4 (quattro) candidati in ordine di lista, di cui uno in possesso dei requisiti di indipendenza previsti dal TUF e dal Codice di Autodisciplina di Borsa Italiana S.p.A. (i “<strong>Requisiti di Indipendenza</strong>”), saranno espressione di LVEN; ii) il 5°(quinto) candidato in ordine di lista, in possesso dei Requisiti di Indipendenza, sarà espressione di LUISS;
      iii) il 6° (sesto), il 7° (settimo) e l’8°(ottavo) candidato in ordine di lista, di cui uno in possesso dei Requisiti di Indipendenza, saranno espressione di LVEN; iv) il 9° (nono) candidato in ordine di lista sarà espressione di LUISS. I candidati designati dalle Parti ai sensi del presente punto dovranno essere in possesso dei requisiti (ivi inclusi i
      Requisiti di Indipendenza) previsti dallo Statuto e dalla normativa vigente in relazione alla carica di Amministratore della Società. Il 1° (primo) e il 2° (secondo) candidato espresso da LVEN assumeranno rispettivamente la carica di Amministratore Delegato e Presidente del Consiglio di Amministrazione della Società.
    </p>
<p>
<strong>6. Durata</strong> <strong>del Contratto LVEN/LUISS</strong>
</p>
<p>
      Le Pattuizioni Parasociali LVEN/LUISS avranno efficacia e decorreranno dal perfezionamento dell’Operazione (<em>i.e</em>. dal 23 maggio 2017) e avranno durata sino al Termine di Decadenza (<em>i.e</em>. il 1° agosto 2018).<br/>
<br/>
      Le Nuove Previsioni Parasociali LVEN/LUISS <a id="_Hlk507767498" name="_Hlk507767498">avranno decorrenza a far data dal 12 marzo 2018 e si intenderanno scadute e prive di ogni efficacia al termine dell’Assemblea LVG 2018 o, in caso di rinvio della stessa, al termine di ogni altra eventuale assemblea ordinaria dell’Emittente in cui verrà trattata la nomina del Consiglio di
      Amministrazione che rimarrà in carica per gli esercizi 2018, 2019 e 2020.</a>
</p>
<p>
<strong>7. Ulteriori</strong> <strong>pattuizioni contenute nel Contratto</strong> <strong>LVEN/LUISS</strong>
</p>
<p>
      Il Contratto LVEN/LUISS è disciplinato dalla legge italiana.
    </p>
<p>
      Tutte le controversie che dovessero insorgere in relazione al Contratto LVEN/LUISS saranno di competenza esclusiva del Foro di Roma, con espressa esclusione di eventuali fori alternativi o concorrenti.<br/>
</p>
<p>
      Il Contratto LVEN/LUISS non è trasferibile in ragione del forte <em>intuitus personae</em> ad esso sottostante.<br/>
</p>
<p>
      Il Contratto LVEN/LUISS non prevede l’istituzione di alcun organo.
    </p>
<p>
<strong>8. Deposito del Contratto LVEN/LUISS e dell’Addendum presso l’Ufficio del Registro delle Imprese</strong>
</p>
<p>
      Il Contratto LVEN/LUISS (contenente le Pattuizioni Parasociali LVEN/LUISS) è stato depositato presso l’Ufficio del Registro delle Imprese di Roma in data 8 maggio 2017 al n. RI/PRA/2017/115972.<br/>
<br/>
      La comunicazione dell’intervenuta modifica del Contratto LVEN/LUISS (per effetto dell’introduzione con l’Addendum nel Contratto LVEN/LUISS delle Nuove Previsioni Parasociali LVEN/LUISS) è stata ivi depositata in data 13 marzo 2018 al n. RI/PRA/2018/68680.
    </p>
<p>
<strong>9. Sito Internet ove sono pubblicate le informazioni essenziali</strong>
</p>
<p>
      Le presenti informazioni essenziali sono pubblicate, ai sensi degli artt. 130 e 131 del Regolamento Emittenti, sul sito Internet dell’Emittente, www.lventuregroup.com, in data 14 marzo 2018.
    </p>
<p align="center">
      ***
    </p>
<p>
      La presente comunicazione è efettuata congiuntamente da LV. EN. Holding S.r.l. e LUISS Libera Università Internazionale degli Studi Sociali Guido Carli.<br/>
</p>
<p>
      14 marzo 2018
    </p>
<p>
<strong>[LV.2.18.1]