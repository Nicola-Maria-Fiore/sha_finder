/strong>
</p>
<hr/>
<p align="center">
<strong>Estratto e avviso di scioglimento di patti parasociali ai sensi degli artt. 129 e 131, comma 4, lett. b) del Regolamento Consob n. 11971/1999 del 14 maggio 1999 come successivamente modificato ed integrato (“Regolamento Emittenti”) relativo alle azioni<br/>
<br/>
       LVenture Group S.p.A.</strong>
</p>
<p>
      Ai sensi degli artt. 129 e 131, comma 4, lett. b) del Regolamento Emittenti si ricorda l’intervenuta scadenza, per decorso naturale del termine di durata (la “<strong>Decadenza</strong>”), delle previsioni aventi valore di patto parasociale (le “<strong>Previsioni Parasociali</strong>”) di cui al “Contratto di Investimento e Patto Parasociale”
      sottoscritto in data 5 maggio 2017 (il “<strong>Contratto di Investimento e Patto Parasociale</strong>” o “<strong>Contratto</strong>”) tra <strong>LV.EN. Holding S.r.l.</strong> (C.F. e Partita IVA n. 12209651004, “<strong>LVEN</strong>”) – che controlla (ai sensi dell’art. 2359, 1° comma, n. 2, c.c.) ed è azionista di riferimento
      di <strong>LVenture Group S.p.A.</strong>, con sede legale in Roma, Via Marsala, n. 29, H-I, C.F. 81020000022 e Partita IVA n. 01932500026, iscritta al Registro delle Imprese di Roma, R.E.A. n. RM–1356785, le cui azioni sono quotate sul MTA organizzato e gestito da Borsa Italiana S.p.A., con capitale sociale deliberato di Euro 10.312.449,00, suddiviso in n. 31.467.119 azioni ordinarie
      senza valore nominale, tutte rappresentative della medesima frazione del capitale (“<strong>LVG</strong>”, l’“<strong>Emittente</strong>” o la “<strong>Società</strong>”) – e <strong>LUISS Libera Università Internazionale degli Studi Sociali Guido Carli</strong> (C.F. 02508710585 e Partita IVA n. 01067231009,
      “<strong>LUISS</strong>”). In data 12 marzo 2018, in vista dell’Assemblea dell’Emittente del 27 aprile 2018, LV.E.N. e LUISS (le “<strong>Parti</strong>”) hanno sottoscritto un <em>addendum</em> al Contratto (l’“<strong>Addendum</strong>”) con il quale hanno introdotto in quest’ultimo ulteriori previsioni aventi natura parasociale.
    </p>
<p>
      Il Contratto e l’Addendum sono stati comunicati a Consob e depositati presso l’Ufficio del Registro delle Imprese di Roma rispettivamente in data 8 maggio 2017 al n. RI/PRA/2017/115972 e in data 13 marzo 2018 al n. RI/PRA/2018/68680.
    </p>
<p>
      In particolare, così come <strong>comunicato al mercato</strong> rispettivamente in data <strong>9 maggio 2017</strong>, con riferimento al Contratto, e in data <strong>14 marzo 2018</strong>, a seguito delle modifiche introdotte dalle Parti con l’Addendum, si conferma che le Previsioni Parasociali, <strong>per le quali era espressamente escluso qualsiasi rinnovo
      automatico</strong>, sono venute a scadenza naturale il 1° agosto 2018. <strong>Da tale data le Previsioni Parasociali sono venute meno ad ogni effetto, con conseguente definitiva e irrevocabile liberazione delle Parti dagli impegni e obblighi derivanti dalle Previsioni Parasociali stesse</strong>.
    </p>
<p>
      Si ricorda che al momento della Decadenza, le Previsioni Parasociali (così come integrate con l’Addendum): i) prevedevano obblighi di preventiva consultazione tra le Parti per l’esercizio del diritto di voto ai sensi dell’art. 122, comma 5, lett. a), del D. Lgs. 1998/58 (“<strong>TUF</strong>”), nonché contenevano pattuizioni che avevano ad oggetto o
      per effetto l’esercizio, anche congiunto, di un’influenza dominante sulla Società ai sensi dell’art. 122, comma 5, lett. d), del TUF; ii) avevano ad oggetto complessivamente n. 11.723.253 azioni (le “<strong>Azioni Rilevanti</strong>”), pari al 37,25% del capitale sociale di LVG.
    </p>
<p>
      Della notizia della Decadenza delle Previsioni Parasociali è stata data pubblicità mediante comunicazione al Registro delle Imprese di Roma e mediante pubblicazione del presente avviso sul quotidiano a diffusione nazionale “Il Giornale”.
    </p>
<p>
      Il presente estratto e avviso di scioglimento è altresì pubblicato sul sito <em>internet</em> di LVG (www.lventuregroup.com), ove sono disponibili altresì le informazioni essenziali relative al Contratto di Investimento e Patto Parasociale e all’Addendum, ed è inoltre disponibile sul meccanismo di stoccaggio autorizzato da Consob www.1info.it.
    </p>
<p>
      14 settembre 2018
    </p>
<p>
<strong>[LV.2.18.2]