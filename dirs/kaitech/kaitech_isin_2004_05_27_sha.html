<html>
<head>
<title>
      KAITECH S.P.A. (gia` CARDNET GROUP S.P.A.) - Estratto del patto parasociale
    </title>
<meta content="stp" name="subjectList"/>
<meta content="147355" name="linkid"/>
<meta content="KAITECH S.P.A. (gia` CARDNET GROUP S.P.A.) - Estratto del patto parasociale" name="Description"/>
<meta content="stpatti" name="ss_family"/>
<meta content="KAITECH S.P.A. (gia` CARDNET GROUP S.P.A.)" name="societa"/>
<meta content="stpatti" name="ss_table"/>
<meta content="2004-07-07" name="date"/>
<meta content="stpatti" name="tipo"/>
<meta content="N;borgiani;1099896913996" name="synchro"/>
<meta content="208079" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<b>KAITECH S.P.A.<br/>
       (già Cardnet Group S.P.A.)</b>
</p>
<p align="center">
      Sede legale: Via M.U. Traiano, 7<br/>
      C.C.I.A.A. di Milano e CF n. 01008580993<br/>
      Capitale sociale interamente sottoscritto e versato pari ad Euro 2.688.400<br/>
      suddiviso in n. 5.170.000 azioni del valore nominale di Euro 0,52
    </p>
<p>
      Ai sensi dell'art. 122 del D.Lgs. 24 febbraio 1998, n. 58, si rende noto che, nell'ambito del contratto stipulato in data 18 maggio 2004 (il <strong>"Contratto</strong>") tra <strong>Camtech SA</strong>, titolare del 43,52 per cento del capitale sociale di Kaitech S.p.A. pari a n. 2.250.005 azioni, da nominali 0,52 Euro cadauna, il <strong>dott. Stefano Camilleri</strong>,
      titolare dell'1,30 per cento del capitale sociale di Kaitech S.p.A. pari a n. 67.177 azioni, da nominali 0,52 Euro cadauna, la <strong>dott.ssa Faira Camilleri</strong>, titolare del 7,80 per cento del capitale sociale di Kaitech S.p.A. pari a n. 403.380 azioni, da nominali 0,52 Euro cadauna, (congiuntamente definiti come <strong>"Azionisti di riferimento di Kaitech
      S.p.A."</strong>) e il <strong>dott. Marco Bianchi</strong>, il <strong>dott. Giovanni Carlo Ariaudo</strong>, il <strong>dott. Ugo Brusco</strong>, l' <strong>ing. Roberto Terranova,</strong>la <strong>sig.ra Nicoletta Benedetti</strong>, (congiuntamente definiti <strong>"Azionisti di B2BSolutions S.p.A."</strong>) e <strong>Kaitech S.p.A.</strong>(di seguito anche
      <strong>"Kaitech"</strong>) e <strong>B2BSolutions S.p.A.</strong>(di seguito anche <strong>"B2B"</strong>), la Kaitech S.p.A., e per essa il suo consiglio di amministrazione, si è impegnata a convocare i propri soci in assemblea (l'"Assemblea") per deliberare sulle seguenti materie:
    </p>
<p align="center">
      in sede straordinaria:
    </p>
<blockquote>
<p>
        - Proposta di revoca della delibera di aumento del capitale sociale (per un massimo di Euro 10,75 milioni ed un numero massimo di 20.680.000 azioni), assunta dall'assemblea della CardNet Group S.p.A. (oggi Kaitech S.p.A.) il 22 dicembre 2003;
      </p>
<p>
        - Proposta di aumento del capitale sociale da Euro 2.688.400 ad un importo minimo di Euro 5.025.872,8 e sino ad un importo massimo di euro 8.417.500, mediante emissione di massime n. 11.017.500 azioni del valore nominale di 0,52 Euro cadauna da riservare interamente a servizio del conferimento del 65 per cento del capitale sociale di B2B; il prezzo di emissione, in considerazione
        dell'esito dell'aumento di capitale in denaro di cui al successivo alinea, potrà variare da un minimo di 0,816 Euro ad un massimo di 2 Euro;
      </p>
<p>
        - Proposta di aumento in denaro del capitale sociale, per un massimo di Euro 10,75 milioni, da attuarsi mediante offerta in opzione di un numero massimo di 20.680.000 azioni al prezzo di Euro 0,52 per azione;
      </p>
<p>
        - Proposta di fusione per incorporazione della società B2B in Kaitech da attuarsi con emissione di un numero massimo di 5.932.500 azioni, del valore nominale di 0,52 Euro, cadauna da riservare al servizio del concambio di fusione del 35 per cento del capitale sociale di B2B.
      </p>
</blockquote>
<p>
      Inoltre nell'ambito del Contratto, gli Azionisti di riferimento di Kaitech si sono impegnati ad esprimere parere favorevole, nell'ambito della competente assemblea, alla delibera di fusione per incorporazione della società B2B in Kaitech.
    </p>
<p>
      E' previsto che l'Assemblea è stata fissata per il 28 giugno 2004 e, occorrendo, in seconda convocazione il giorno 2 luglio 2004. Il Contratto, relativamente alle clausole di natura parasociale, esaurirà i propri effetti con l'assunzione delle delibere di aumento e fusione subordinatamente all'avvenuta delibera concernente le proposte di aumento di capitale sopra
      indicate.
    </p>
<p align="right">
      Il Presidente<br/>
      Dott. Stefano Camilleri
    </p>
<p>
      Milano, 27 maggio 2004
    </p>
<p>
<b>[CL.1.04.1]