/strong>
</p>
<hr/>
<p align="justify">
<strong><strong>Informazioni essenziali ai sensi dell’art. 122 del D.Lgs. 24 febbraio 1998, n. 58 (“TUF”) e dell’art. 130 del Regolamento adottato con delibera CONSOB n. 11971 del 14 maggio 1999 come successivamente modificato e integrato (“Regolamento Emittenti”)</strong></strong>
</p>
<p align="center">
<strong>SIAS - Società Iniziative Autostradali e Servizi S.p.A.</strong>
</p>
<p>
      Ai sensi degli artt. 122 TUF e 130 del Regolamento Emittenti, si rende noto quanto segue.
    </p>
<p>
<strong><u>Premessa</u></strong>
</p>
<blockquote>
<p>
<strong>(a)</strong> In data 2 agosto 2018, Aurelia S.r.l. (“<strong>Aurelia</strong>”), società il cui capitale sociale è interamente detenuto da esponenti della famiglia Gavio, e Mercure Investment S.à r.l. (“<strong>Investitore</strong>”), società interamente controllata da Mercure Holding SCA (il cui capitale sociale è detenuto alla
        data odierna dai fondi di investimento Ardian Infrastructure Fund IV SCA, SICAR, Ardian Infrastructure Fund IV SCA, SICAR B, entrambi gestiti dal Gruppo Ardian), hanno sottoscritto un accordo quadro (l’“<strong>Accordo Quadro</strong>”) che disciplina i termini e le condizioni relative al perfezionamento di un’operazione di riorganizzazione societaria
        (l’”<strong>Operazione</strong>”) finalizzata alla creazione di una <em>partnership</em> strategica nel settore delle infrastrutture autostradali, con l’intento di rafforzare il gruppo facente capo ad ASTM S.p.A. (“<strong>ASTM</strong>”) e SIAS - Società Iniziative Autostradali e Servizi S.p.A. (“<strong>SIAS</strong>”) nel settore
        delle infrastrutture.
      </p>
<p>
<strong>(b)</strong> L’Accordo Quadro prevede che l’Operazione venga attuata, ai termini e condizioni ivi previsti, attraverso il perfezionamento delle seguenti attività: <em>(i)</em> la scissione di Codelfa S.p.A. (“<strong>Codelfa</strong>”), società partecipata all’83,577% da Argo Finanziaria S.p.A. (“<strong>Argo</strong>”), in
        favore della società di nuova costituzione Nuova Codelfa S.p.A. (“<strong>Nuova Codelfa</strong>”) cui sarà assegnata, tra l’altro, la partecipazione detenuta da Codelfa in ASTM (pari all’1,967% del capitale sociale) (tale scissione è stata perfezionata in data 2 agosto); <em>(ii)</em> la scissione di Argo, società interamente controllata da
        Aurelia, in favore della società di nuova costituzione Nuova Argo Finanziaria S.p.A. (“<strong>Nuova Argo</strong>”) cui saranno assegnate, tra l’altro, le partecipazioni detenute da Argo in SIAS (pari allo 0,155% del capitale sociale), in ASTM (pari al 56,597% del capitale sociale) e – subordinatamente all’efficacia della scissione di Codelfa – in
        Nuova Codelfa (pari all’83,577 % del capitale sociale) (tale scissione si è parimenti perfezionata in data 2 agosto 2018). Per effetto delle suddette scissioni, Nuova Argo verrà a detenere una partecipazione diretta in ASTM pari al 56,597% e, tramite Nuova Codelfa, una partecipazione in ASTM pari al 1,967% e quindi complessivamente una partecipazione pari al 58,564% in
        ASTM che a sua volta detiene, direttamente e indirettamente tramite la controllata al 100% SINA S.p.A., una partecipazione del 63,4% in SIAS; e <em>(iii)</em> la cessione del 40% del capitale sociale di Nuova Argo da parte di Aurelia, in qualità di venditore, a favore dell’Investitore, in qualità di acquirente.
      </p>
<p>
<strong>(c)</strong> L’Accordo Quadro prevede che alla data del <em>closing</em> dell’Operazione, come indicata nell’Accordo Quadro (la “<strong>Data del <em>Closing</em></strong>”), Aurelia (ovvero Nuova Aurelia S.r.l., società risultante dall’operazione di riorganizzazione societaria di Aurelia che, ad esito della stessa, deterrà
        l’intera partecipazione in Nuova Argo) e l’Investitore sottoscrivano il patto parasociale, nel testo allegato all’Accordo Quadro, che regola - come meglio di seguito indicato - i rapporti tra le parti all’esito del perfezionamento degli accordi di cui all’Accordo Quadro e che contiene disposizioni rilevanti <em>ex</em> art. 122, commi 1 e 5, lett. a), b) e
        c), TUF (il "<strong>Patto Parasociale</strong>" o il “<strong>Patto</strong>”).
      </p>
<p id="_Hlk520399064" name="_Hlk520399064">
<strong>(d)</strong> ASTM e SIAS detengono rispettivamente il 60% e il 40% del capitale sociale di IGLI S.p.A. che, a sua volta detiene (i) direttamente una partecipazione pari al 69,10% del capitale sociale di Primav Infraestrutura S.A. e (ii) direttamente e indirettamente una partecipazione pari al 49,21% del capitale sociale di Ecorodovias Infraestrutura e Logistica S.A..
      </p>
</blockquote>
<p>
      Di seguito si riportano le principali disposizioni del Patto Parasociale che sarà sottoscritto alla Data del <em>Closing</em>, di cui le Parti hanno concordato termini e condizioni.
    </p>
<p>
<strong><em><u>1. Tipo di accordo</u></em></strong>
</p>
<p>
      Le pattuizioni parasociali contenute nel Patto Parasociale rilevano ai sensi dell’art. 122, comma 1 <strong></strong>e comma 5, lett. a), b) e c) del TUF. <strong></strong>
</p>
<p>
<strong><em><u>2. Società i cui strumenti finanziari sono oggetto del Patto Parasociale</u></em></strong>
</p>
<ul>
<li>
        ASTM S.p.A., società con sede in Torino, via Corso Regina Margherita n. 165, iscritta al Registro delle Imprese di Torino al n. 00488270018, capitale sociale pari a Euro 49.499.300,00, suddiviso in n. 98.998.600 azioni, quotate sul Mercato Telematico Azionario organizzato e gestito da Borsa Italiana S.p.A.
      </li>
<li>
        SIAS - Società Iniziative Autostradali e Servizi S.p.A., società con sede in Torino, via Bonzanigo n. 22, iscritta al Registro delle Imprese di Torino al n. 08381620015, capitale sociale pari a Euro 113.771.078,00, suddiviso in n. 227.542.156 azioni, quotate sul Mercato Telematico Azionario organizzato e gestito da Borsa Italiana S.p.A.
      </li>
<li>
        Nuova Argo Finanziaria S.p.A., società costituita in data 2 agosto 2018 per effetto della scissione parziale proporzionale di Argo Finanziaria S.p.A. e il cui capitale è detenuto da Aurelia. Alla Data del <em>Closing</em>, all’esito del completamento dell’Operazione, le azioni rappresentative del capitale sociale di Nuova Argo saranno ripartite nelle percentuali di
        seguito indicate:
      </li>
</ul>
<table border="1" cellpadding="0" cellspacing="0" width="100%">
<tbody>
<tr>
<td valign="top" width="262">
<p align="center">
<strong>Azionista</strong>
</p>
</td>
<td valign="top" width="261">
<p align="center">
<strong>Categoria di azioni</strong>
</p>
</td>
<td valign="top" width="263">
<p align="center">
<strong>Percentuale di partecipazione del capitale sociale</strong>
</p>
</td>
</tr>
<tr>
<td valign="top" width="262">
<p>
              Aurelia ovvero Nuova Aurelia S.r.l.
            </p>
</td>
<td valign="top" width="261">
<p align="center">
              Azioni di categoria A
            </p>
</td>
<td valign="top" width="263">
<p align="right">
              60%
            </p>
</td>
</tr>
<tr>
<td valign="top" width="262">
<p>
              Investitore
            </p>
</td>
<td valign="top" width="261">
<p align="center">
              Azioni di categoria B
            </p>
</td>
<td valign="top" width="263">
<p align="right">
              40%
            </p>
</td>
</tr>
</tbody>
</table>
<br/>
<br/>
<p>
      Si precisa che, alla data odierna, Aurelia controlla ai sensi dell’art. 2359, comma 1, n. 1 c.c. Nuova Argo che, a sua volta, controlla ASTM e SIAS. Ad esito dell’Operazione, Aurelia continuerà a mantenere il controllo solitario di Nuova Argo e, tramite quest’ultima, di ASTM e SIAS.
    </p>
<p>
<strong><em><u>3. Soggetti aderenti al Patto Parasociale e strumenti finanziari oggetto del Patto Parasociale</u></em></strong>
</p>
<blockquote>
<p>
<em><u>3.1 Soggetti aderenti al Patto Parasociale</u></em>
</p>
</blockquote>
<p>
      Aderiscono al Patto Parasociale le seguenti società (le “<strong>Parti</strong>”):
    </p>
<p>
      a) Aurelia S.r.l., società con sede in Tortona (AL), via Corso Romita n. 10, iscritta al Registro delle Imprese di Alessandria al n. AL-175520, capitale sociale pari a Euro 20.000.000, (ovvero Nuova Aurelia S.r.l., società risultante dall’operazione di riorganizzazione societaria di Aurelia che, ad esito della stessa, deterrà l’intera partecipazione in Nuova Argo;
    </p>
<p>
      b) Mercure Investment S.à r.l., società con sede in Lussemburgo, 24, avenue Emile Reuter, L-2420, iscritta al Registro delle Imprese di Lussemburgo al n. B22156, capitale sociale pari a Euro 12.000.
    </p>
<blockquote>
<p>
<em><u>3.2 Percentuali e numero di strumenti finanziari oggetto del Patto Parasociale</u></em>
</p>
</blockquote>
<p>
      Sono oggetto del Patto Parasociale le seguenti partecipazioni che, alla Data del <em>Closing</em>, saranno detenute, direttamente e indirettamente:
    </p>
<ul>
<li>
        n. 58.527.395 azioni di ASTM, rappresentative di circa il 59,119% del relativo capitale sociale, di cui (i) Aurelia deterrà n. 549.363 azioni, rappresentative di circa lo 0,55% del capitale sociale, (ii) Nuova Argo deterrà n. 56.030.292 azioni, rappresentative di circa il 56,597% del capitale sociale, e (iii) Nuova Codelfa deterrà n. 1.947.740 azioni, rappresentative di
        circa il 1,967% del capitale sociale e (iv) i membri della famiglia Gavio che detengono complessivamente n. 5.000 azioni;
      </li>
<li>
        n. 160.211.533 azioni di SIAS, rappresentative di circa il 70,410% del relativo capitale sociale, di cui (i) Aurelia deterrà n. 15.571.998 azioni, rappresentative di circa il 6,844% del capitale sociale, (ii) Nuova Argo deterrà n. 353.333 azioni, rappresentative di circa lo 0,155% del capitale sociale, (iii) ASTM direttamente e indirettamente – tramite la controllata al
        100% SINA S.p.A. - deterrà n. 144.286.202 azioni, rappresentative di circa il 63,411% del capitale sociale e (iv) i membri della famiglia Gavio che detengono complessivamente n. 1.500 azioni;
      </li>
<li>
        n. 30.000.000 azioni di Nuova Argo che saranno detenute da Aurelia e l’Investitore alla Data del <em>Closing</em>. La seguente tabella indica: (i) il numero di azioni che saranno detenute da Aurelia e dall’Investitore alla Data del <em>Closing</em>; (ii) il numero di azioni conferite nel Patto Parasociale, (iii) la percentuale rappresentata da tali azioni rispetto al totale
        delle azioni vincolate nel Patto Parasociale, e (iv) la percentuale rappresentata da tali azioni rispetto al capitale sociale di Nuova Argo:
      </li>
</ul>
<table border="1" cellpadding="0" cellspacing="0" width="100%">
<tbody>
<tr>
<td valign="top" width="122">
<p align="center">
<strong>Aderenti al<br/>
              Patto</strong>
</p>
</td>
<td valign="top" width="134">
<p align="center">
<strong>n. di azioni<br/>
              detenute</strong>
</p>
</td>
<td valign="top" width="165">
<p align="center">
<strong>n. di azioni<br/>
              vincolate nel Patto</strong>
</p>
</td>
<td valign="top" width="213">
<p align="center">
<strong>% sul totale delle azioni<br/>
              vincolate nel Patto</strong>
</p>
</td>
<td valign="top" width="161">
<p align="center">
<strong>% sul totale delle<br/>
              azioni emesse</strong>
</p>
</td>
</tr>
<tr>
<td width="122">
<p>
<strong>Aurelia</strong>
</p>
</td>
<td width="134">
<p align="right">
              18.000.000
            </p>
</td>
<td width="165">
<p align="right">
              18.000.000
            </p>
</td>
<td width="213">
<p align="right">
              60%
            </p>
</td>
<td width="161">
<p>
              60%
            </p>
</td>
</tr>
<tr>
<td width="122">
<p>
<strong>Investitore</strong>
</p>
</td>
<td valign="top" width="134">
<p align="right">
              12.000.000
            </p>
</td>
<td valign="top" width="165">
<p align="right">
              12.000.000
            </p>
</td>
<td width="213">
<p align="right">
              40%
            </p>
</td>
<td width="161">
<p>
              40%
            </p>
</td>
</tr>
<tr>
<td width="122">
<p>
<strong>Totale</strong>
</p>
</td>
<td width="134">
<p align="right">
              30.000.000
            </p>
</td>
<td width="165">
<p align="right">
              30.000.000
            </p>
</td>
<td width="213">
<p align="right">
              100%
            </p>
</td>
<td width="161">
<p>
              100<em>%</em>
</p>
</td>
</tr>
</tbody>
</table>
<br/>
<br/>
<p>
<strong><em><u>4. Contenuto del Patto Parasociale</u></em></strong>
</p>
<blockquote>
<p>
<em><u>4.1 Governance di Nuova Argo, ASTM e SIAS</u></em>
</p>
</blockquote>
<p>
<strong><em>Nuova Argo</em></strong><br/>
<br/>
<em>Consiglio di Amministrazione di Nuova Argo</em><br/>
<br/>
      Il Consiglio di Amministrazione di Nuova Argo sarà composto da 8 membri, da designarsi come segue:
    </p>
<p>
      a) 5 Amministratori (compreso il Presidente) saranno designati da Aurelia; e
    </p>
<p>
      b) 3 Amministratori (compreso un Vicepresidente) saranno designati dall’Investitore, ai quali non saranno conferiti poteri esecutivi.
    </p>
<p>
      Gli Amministratori designati da Aurelia comprenderanno l’Amministratore Delegato (o almeno un rappresentante del <em>top management</em>) di ASTM.<br/>
<br/>
      I consiglieri di Nuova Argo saranno nominati per 3 esercizi finanziari.<br/>
<br/>
<em>Amministratore Delegato e Direttore Finanziario di Nuova</em> <em>Argo</em><br/>
<br/>
      Qualora il primo Amministratore Delegato di Nuova Argo (nominato su designazione di Aurelia) dovesse cessare dalla carica, un nuovo Amministratore Delegato di Nuova Argo sarà designato da Aurelia e approvato per iscritto dall’Investitore; qualora l’Investitore non approvi per due volte i candidati designati da Aurelia, Aurelia potrà designare l’Amministratore
      Delegato di Nuova Argo senza il preventivo consenso dell’Investitore, fermo restando che l’Amministratore Delegato dovrà essere diverso dai primi due candidati cui l’Investitore aveva negato la propria approvazione. La procedura per la designazione dell’Amministratore Delegato non troverà applicazione qualora l’Amministratore Delegato di Nuova Argo
      designato da Aurelia sia: (i) un azionista diretto o indiretto di Aurelia e (ii) un membro della Famiglia Gavio (nella definizione contenuta nel Patto Parasociale).<br/>
<br/>
      Alla Data del <em>Closing</em>, il Consiglio di Amministrazione di Nuova Argo nominerà un Direttore Finanziario. Qualora quest’ultimo dovesse cessare dalla carica, il Direttore Finanziariodi Nuova Argo sarà nominato a maggioranza semplice dal Consiglio di Amministrazione, su proposta di un comitato speciale nominato dal Consiglio di Amministrazione e comprendente almeno un
      amministratore designato dall’Investitore.<br/>
<br/>
<em>Comitati Interni</em> <em>di Nuova Argo</em><br/>
<br/>
      Il Consiglio di Amministrazione di Nuova Argo non delegherà alcun potere a comitati esecutivi né a comitati strategici. L’Investitore avrà il diritto di nominare un terzo dei membri di eventuali comitati costituiti dal Consiglio di Amministrazione di Nuova Argo (diversi da comitati esecutivi o strategici).<br/>
<br/>
<em>Collegio Sindacale di Nuova Argo</em><br/>
<br/>
      Il Collegio Sindacale di Nuova Argo sarà composto da 5 componenti, da designarsi come segue:
    </p>
<p>
      a) 1 sindaco effettivo, che ricoprirà anche la carica di Presidente del Collegio Sindacale, e 1 sindaco supplente designati dall’Investitore; e
    </p>
<p>
      b) 2 sindaci effettivi e 1 sindaco supplente designati da Aurelia.
    </p>
<p>
<em>Sostituzione dei componenti degli organi sociali di Nuova Argo</em><br/>
<br/>
      Qualora, per qualsiasi motivo, uno o più consiglieri o sindaci vengano a cessare dall’incarico, Aurelia e l’Investitore si sono impegnati affinché, nei limiti consentiti dalla legge e dallo statuto, l’amministratore o il sindaco in sostituzione sia nominato nella persona designata dalla Parte che aveva in precedenza nominato il soggetto da sostituirsi.<br/>
<br/>
<em>Delibere del Consiglio di Amministrazione di Nuova Argo</em><br/>
<br/>
      Le delibere del Consiglio di Amministrazione di Nuova Argo saranno validamente approvate con le maggioranze previste dalla legge e con il voto favorevole di un amministratore designato da Aurelia.<br/>
<br/>
      Il Patto Parasociale prevede che le seguenti materie siano riservate alla competenza esclusiva del Consiglio di Amministrazione, senza che le stesse possano essere in alcun modo delegate (le “<strong>Materie Consiliari Riservate di Nuova Argo</strong>”): <em>(i)</em> approvazione e/o modifica del <em>budget</em> e del <em>business plan</em> di Nuova Argo ed esercizio
      dell’attività di direzione e coordinamento nei confronti di ASTM e SIAS in relazione all’approvazione del rispettivo <em>budget</em> e/o business <em>plan</em>; <em>(ii)</em> determinazione dei criteri per la selezione degli amministratori delegati e del <em>top management</em> di ASTM e SIAS; <em>(iii)</em> formulazione di istruzioni di voto ai rappresentanti di Nuova Argo
      nell’assemblea degli azionisti di ASTM che sia stata convocata per <strong></strong>deliberare sulla remunerazione, sui piani di incentivazione e sulla politica di remunerazione <strong></strong>del consiglio di amministrazione di ASTM; e <em>(iv)</em> operazioni tra Nuova Argo e le società dalla stessa controllate.<br/>
<br/>
      Le delibere del Consiglio di Amministrazione di Nuova Argo aventi ad oggetto – tra l’altro - le seguenti materie, e non rientranti tra le Materie Escluse (come <em>infra</em> definite), dovranno essere approvate dal Consiglio di Amministrazione con la presenza e il voto favorevole di almeno un amministratore designato dell’Investitore e un amministratore designato da
      Aurelia (le “<strong>Materie Consiliari Oggetto di Veto di Nuova Argo</strong>”): (i) ogni proposta di deliberazione nelle Materie Assembleari Oggetto di Veto di Nuova Argo (come <em>infra</em> definite) e ogni deliberazione avente ad oggetto le Materie Assembleari Oggetto di Veto di Nuova Argo qualora queste ultime non dovessero essere di competenza dell’assemblea degli
      azionisti; (ii) la cessazione dell’attività di direzione e coordinamento da parte di Nuova Argo nei confronti di ASTM e SIAS; <strong></strong>(iii) formulazione di istruzioni sulle Materie Consiliari Oggetto di Veto delle Società Quotate (come <em>infra</em> definite) o sulla nomina degli amministratori e sindaci di ASTM, SIAS e delle altre società controllate
      designati dall’Investitore; (iv) formulazione di istruzioni di voto ai rappresentanti di Nuova Argo nelle assemblee degli azionisti di ASTM aventi ad oggetto (aa) aumenti di capitale con esclusione del diritto di opzione, (bb) operazioni di fusione o scissione, liquidazione e/o scioglimento della società ovvero cessione di tutti, o sostanzialmente tutti, i beni della
      società, (cc) modifiche delle clausole dello statuto sociale di ASTM relative al numero di amministratori e sindaci, (dd) aumento di capitale con diritto di opzione, solo qualora il prezzo di sottoscrizione sia inferiore al valore di mercatodelle azioni ASTM (tenuto conto dello sconto TERP normalmente applicato), (ee) emissione di titoli convertibili in azioni ASTM (limitatamente ai
      casi previsti dal Patto Parasociale), e (ff) distribuzioni di dividendi o riserve di importi inferiori a quelli individuati nella politica dei dividendi (cfr. <em>infra</em>) (le materie di cui alle lettere (aa) fino a (ff), le “<strong>Materie Rilevanti</strong>”); (v) tutte le operazioni con parti correlate, fatta eccezione per taluni contratti di servizio; (vi) operazioni di
      emissione di obbligazioni, rilascio di garanzie o assunzione di nuovo indebitamento finanziario ovvero modifica dei termini e delle condizioni dell’attuale indebitamento finanziario, che eccedano Euro 25 milioni per ciascun esercizio ovvero l’ammontare complessivo di Euro 80 milioni per ciascun periodo di cinque esercizi consecutivi, escluse le garanzie rilasciate alle
      autorità tributarie italiane per rimborsi di imposte; (vii) l’acquisizione o il trasferimento di società (diverse da ASTM) o aziende, o la partecipazione in <em>joint venture</em>; (viii) la sottoscrizione, modifica o risoluzione di accordi parasociali relativi ad ASTM e a SIAS; (ix) fino al 5° anniversario della Data del <em>Closing</em>, qualsivoglia trasferimento di
      azioni ASTM all’esito del quale Nuova Argo venga a detenere una partecipazione in ASTM inferiore al 50% più una azione del relativo capitale sociale; (x) determinazione dei poteri (se non in linea con quelli previsti ai sensi del Patto Parasociale) e della procedura per la nomina del direttore finanziario di Nuova Argo, se differenti da quelli sopra indicati; e (xi) formulazione
      di istruzioni di voto ai rappresentanti di Nuova Argo nelle assemblee degli azionisti di Nuova Codelfa diverse da quelle convocate per la nomina e revoca dell’amministratore unico, per l’approvazione dei bilanci di esercizio, per la determinazione della remunerazione degli amministratori e sindaci e per deliberare circa la loro responsabilità.<br/>
<br/>
      Ai sensi del Patto Parasociale, il termine “<strong>Materie Escluse</strong>” indica ogni deliberazione del Consiglio di Amministrazione ovvero delle Assemblee di Nuova Argo, ASTM o SIAS concernenti le materie di seguito elencate: (i) delibere necessarie per rispettare le previsioni delle concessioni autostradali ovvero per adempiere a quanto richiesto da autorità
      governative o pubbliche o dal concedente delle concessioni autostradali; e (ii) approvazione di attività ovvero operazioni necessarie per porre rimedio a, o prevenire la violazione di, <em>covenant</em> finanziari ovvero per adempiere a disposizioni inderogabili di legge che non possono essere diversamente rispettate.<br/>
<br/>
      Aurelia farà in modo che Nuova Argo, nel contesto della propria attività di direzione e coordinamento su ASTM e SIAS, riceva da ASTM e SIAS un flusso informativo adeguato in relazione alle Materie Consiliari Oggetto di Veto delle Società Quotate e alla nomina dei consiglieri e dei membri del collegio sindacale di designazione dell’Investitore in ASTM e SIAS e in alcune
      altre società controllate (tra cui Ecorodovias e Itinera S.p.A.).<br/>
<br/>
<em>Delibere dell’Assemblea di Nuova Argo</em><br/>
<br/>
      Le delibere dell’Assemblea degli azionisti di Nuova Argo aventi ad oggetto i seguenti argomenti non saranno validamente approvate senza il voto favorevole dell’Investitore (le “<strong>Materie Assembleari Oggetto di Veto di Nuova Argo</strong>”): (aa) aumenti di capitale con esclusione del diritto di opzione, (bb) operazioni di fusione o scissione, liquidazione e/o
      scioglimento della società ovvero cessione di tutti, o sostanzialmente tutti, i beni della società, non in linea con le previsioni del Patto Parasociale, (cc) modifiche significative delle clausole dello statuto sociale di Nuova Argo che pregiudichino i diritti dell’Investitore, salvo tali modifiche non siano in linea con le ulteriori previsioni del Patto Parasociale, (dd)
      aumento di capitale con diritto di opzione, qualora il prezzo di sottoscrizione sia inferiore al valore di mercatodelle azioni di Nuova Argo, (ee) operazioni di emissione di obbligazioni convertibili e/o altri strumenti finanziari che diano il diritto di sottoscrivere o acquistare azioni di Nuova Argo, e (ff) distribuzioni di dividendi o riserve per un ammontare inferiore a quelli
      individuati nella politica dei dividendi (<em>cfr</em>. <em>infra</em>).
    </p>
<p>
<em>Società di revisione di Nuova Argo</em><br/>
<br/>
      La contabilità e il bilancio di Nuova Argo saranno soggetti alla revisione legale dei conti da parte di primarie società di revisione scelte tra le cd. “<em>big four</em>”.<br/>
<br/>
<strong><em>ASTM e SIAS</em></strong><br/>
</p>
<p>
<em>Consiglio di Amministrazione di ASTM e di SIAS</em><br/>
<br/>
      Ai sensi dell’Accordo Quadro è previsto che, alla Data del <em>Closing</em>, 3 amministratori di ASTM e 3 amministratori di SIAS designati da Argo rassegnino le loro dismissioni dall’incarico al fine di consentire la nomina per cooptazione di altrettanti amministratori designati dall’Investitore. Ai sensi del Patto Parasociale Aurelia si è impegnata a far sì
      che, alla prima assemblea di ASTM e SIAS successiva alla Data del <em>Closing</em>, Nuova Argo e ASTM votino, rispettivamente, in favore della conferma di detti amministratori cooptati.<br/>
<br/>
      Con decorrenza dal primo rinnovo del Consiglio di Amministrazione di ASTM e di SIAS, Aurelia farà in modo che Nuova Argo o ASTM, a seconda dei casi, esercitino i propri diritti di voto affinché: (aa) il Consiglio di Amministrazione di ASTM e di SIAS sia composto da 15 membri e sia eletto con un meccanismo di voto di lista conformemente alle clausole dei rispettivi statuti e (bb)
      presentino e votino una lista di cui almeno 3 candidati, privi di poteri esecutivi, siano designati dall’Investitore (di cui un candidato ricoprirà la carica di Vicepresidente e un candidato sarà in possesso dei requisiti di indipendenza previsti ai sensi di legge e dalle previsioni del codice di autodisciplina adottato dal <em>Comitato per la Corporate Governance</em> delle
      società quotate) mentre i restanti candidati siano designati da Aurelia, fermo restando il rispetto dei requisiti previsti dalla legge e dal codice di autodisciplina.<br/>
<br/>
      Qualora, per qualsiasi motivo, uno o più consiglieri designati dall’Investitore vengano a cessare dall’incarico, Aurelia si è impegnata affinché, nei limiti consentiti dalla legge e dallo statuto, l’amministratore in sostituzione sia nominato su designazione dell’Investitore.<br/>
<br/>
<em>Comitati interni</em> <em>di ASTM e di SIAS</em><br/>
<br/>
      Aurelia farà in modo che:
    </p>
<p>
      a) un amministratore in possesso dei requisiti di indipendenza designato dall’Investitore sia un membro del Comitato Controllo Rischi e Sostenibilità di ASTM e di SIAS; e
    </p>
<p>
      b) un amministratore in possesso dei requisiti di indipendenza designato dall’Investitore sia il Presidente del Comitato per la Remunerazione di ASTM e di SIAS, comitati che assumeranno anche la funzione di Comitato per le Nomine ai sensi del Codice di Autodisciplina.
    </p>
<p>
      Aurelia e Nuova Argo faranno in modo che ASTM e SIAS istituiscano un comitato di consultazione, incaricato di esaminare le proposte da presentare rispettivamente al Consiglio di Amministrazione di ASTM o di SIAS ai fini della partecipazione ad appalti, acquisizioni o altre procedure competitive per l’aggiudicazione di progetti o di concessioni autostradali, nonché i termini e le
      condizioni di tali offerte. L’Investitore avrà facoltà di designare un proprio rappresentante in ciascun comitato di consultazione.<br/>
<br/>
<em>Direttore Finanziario</em> <em>di ASTM e di SIAS</em><br/>
<br/>
      Ai sensi del Patto, qualora gli attuali Direttori Finanziari di ASTM o di SIAS cessino dalla carica, i nuovi Direttori Finanziari di ASTM e di SIAS saranno nominati dal relativo Consiglio di Amministrazione (aa) tra i membri del <em>top management</em> di ASTM, SIAS ovvero Nuova Argo, con il voto favorevole di almeno un amministratore designato dall’Investitore (diverso
      dall’amministratore indipendente), oppure <strong></strong>(bb) in mancanza di tale voto favorevole di un amministratore designato dall’Investitore (diverso dall’amministratore indipendente), all’interno di una rosa di candidati esterni predisposta da una società di selezione del personale di reputazione internazionale, nominata dal Consiglio di Amministrazione
      di ASTM o di SIAS con il voto favorevole di almeno un amministratore designato dall’Investitore (diverso dall’amministratore indipendente).<br/>
<br/>
<em>Collegio Sindacale di ASTM e di SIAS</em><br/>
<br/>
      Al rinnovo del Collegio Sindacale, o qualora uno degli attuali componenti del Collegio Sindacale cessi anticipatamente dalla carica, Aurelia farà in modo che Nuova Argo o ASTM, a seconda dei casi, esercitino i loro diritti di voto nelle rispettive assemblee degli azionisti di ASTM o di SIAS, in modo che un sindaco effettivo e un sindaco supplente siano designati
      dall’Investitore.<br/>
<br/>
      Qualora, per qualsiasi motivo, uno o più consiglieri designati dall’Investitore vengano a cessare dall’incarico, Aurelia si è impegnata affinché, nei limiti consentiti dalla legge e dallo statuto, l’amministratore in sostituzione sia nominato su designazione dell’Investitore.
    </p>
<p>
<br/>
<em>Delibere del Consiglio di Amministrazione</em> <em>di ASTM e di SIAS<br/>
</em><br/>
      Aurelia si è impegnata a fare sì che le seguenti materie siano riservate alla competenza esclusiva del Consiglio di Amministrazione di ASTM e di SIAS, a seconda dei casi, senza che le stesse possano essere in alcun modo delegate (le “<strong>Materie Consiliari Riservate delle Società Quotate</strong>”): <em>(i)</em> approvazione e modifica del <em>budget</em> e
      del <em>business plan</em> e degli investimenti in conto capitale o del piano tariffario previsti dai contratti di concessione autostradale sottoscritti dalle società del gruppo; <em>(ii)</em> acquisizione di nuove concessioni autostradali e risoluzione o modifica delle concessioni autostradali in essere nonché ogni nuova concessione direttamente detenuta da società
      controllate da Nuova Argo; <em>(iii)</em> formulazione di istruzioni di voto per le assemblee degli azionisti di SIAS o Primav, a seconda dei casi, convocate per <strong></strong>deliberare sulla remunerazione, sui piani di incentivazione e sulla politica di remunerazione <strong></strong>del consiglio di amministrazione; <em>(iv)</em> le analisi delle performance del <em>top
      management</em> di ASTM e di SIAS; <em>(v)</em> l’acquisizione o il trasferimenti di società o aziende nonché la partecipazione in <em>joint venture</em>, il cui valore superi i seguenti importi: (aa) per ASTM, Euro 20 milioni per ciascuna operazione ovvero l’ammontare complessivo di Euro 60 milioni per ciascun periodo di cinque esercizi consecutivi; (bb) per SIAS,
      Euro 30 milioni per ciascuna operazione, ovvero l’ammontare complessivo di Euro 90 milioni per ciascun periodo di cinque esercizi consecutivi; <em>(vi)</em> spese in conto capitale che non siano incluse nel <em>budget</em> di ASTM e SIAS o nel <em>business plan</em> del Gruppo relativo al periodo 2017-2021, di importo superiore a (aa) ove siano spese remunerate ai sensi delle
      concessioni autostradali, Euro 100 milioni per ciascun esercizio ovvero l’ammontare complessivo di Euro 300 milioni per ciascun periodo di cinque esercizi consecutivi, e (bb) ove siano spese non remunerate ai sensi delle concessioni autostradali, Euro 30 milioni per ciascun esercizio ovvero l’ammontare complessivo di Euro 100 milioni per ciascun periodo di cinque esercizi
      consecutivi; <em>(vii)</em> la nomina dei nuovi Direttori Finanziari<em>; (viii)</em> la determinazione dei criteri di selezione dell’amministratore delegato di ASTM e SIAS.<br/>
<br/>
<em>Diritti di veto dell’Investitore in ASTM e SIAS</em><br/>
<br/>
      Aurelia si è impegnata a fare sì che le delibere del Consiglio di Amministrazione di ASTM e di SIAS aventi ad oggetto – tra l’altro - le seguenti materie, non rientranti tra le Materie Escluse, non siano approvate senza il voto favorevole di almeno un amministratore designato dell’Investitore (diverso dall’amministratore indipendente) (le
      “<strong>Materie Consiliari Oggetto di Veto delle Società Quotate</strong>”): <em>(i)</em> ogni proposta di deliberazione all’assemblea dei soci aventi ad oggetto le Materie Rilevanti, <em>(ii)</em> fino al 5° anniversario della Data del <em>Closing</em>, qualsivoglia trasferimento di azioni SIAS all’esito del quale ASTM venga a detenere, direttamente o
      indirettamente, una partecipazione in SIAS inferiore al 50% più una azione del relativo capitale sociale; (<em>iii</em>) qualsivoglia: (aa) trasferimento da parte di ASTM, SIAS, IGLI S.p.A. e/o Primav delle azioni di Primav e/o di Ecorodovias che comporti la cessazione dell’attuale situazione di controllo congiunto su Ecorodovias ovvero del controllo su Ecorodovias qualora ASTM o
      SIAS abbiano acquisito il controllo solitario su Ecorodovias; (bb) acquisizione da parte di ASTM, SIAS, IGLI S.p.A. e/o Primav di azioni di Primav e/o di Ecorodovias che possa comportare l’obbligo di offerta pubblica ai sensi di legge sulle azioni di Ecorodovias e/o comportare che IGLI S.p.A. o Primav detenga direttamente o indirettamente più del 60% di Ecorodovias; (iv)
      formulazione di istruzioni di voto ai rappresentanti di ASTM e di IGLI S.p.A., rispettivamente, nell’assemblea degli azionisti di SIAS, Primav o Ecorodovias, aventi ad oggetto le Materie Rilevanti; (v) operazioni con parti correlate di importo complessivo superiore a Euro 1 milione per ciascun esercizio, con espressa esclusione – al ricorrere di talune condizioni – delle
      operazioni poste in essere tra società controllate da ASTM e SIAS o tra queste e le società controllate; (vi) operazioni di emissione di obbligazioni, rilascio di garanzie o assunzione di nuovo indebitamento finanziario che non siano previste dal <em>business plan</em> del Gruppo relativo al periodo 2017-2021 e che determinerebbero un incremento del rapporto consolidato tra
      posizione finanziaria netta e EBITDA di ASTM superiore a 4x; (vii) acquisizione di nuove concessioni autostradali in Paesi oggetto di sanzioni da parte – tra l’altro – dell’Unione Europea e gli Stati Uniti d’America; (viii) fermo quanto previsto al precedente punto (iii), acquisizione di concessioni autostradali ovvero proroga o estensione delle concessioni
      esistenti il cui importo (o il cui effetto sul rapporto tra posizione finanziaria netta consolidata e EBITDA di ASTM) sia superiore alle soglie quantitative individuate nel Patto Parasociale; (ix) modifiche di concessioni autostradali che non siano previste dal <em>business plan</em> del Gruppo relativo al periodo 2017-2021, il cui valore sia superiore al 2% del valore attuale netto
      (<em>net present value</em>) di SIAS ovvero, in ogni caso, se il valore netto attuale della concessione sia negativo; (x) acquisizione o trasferimento di società o aziende e la partecipazione in <em>joint venture</em> (diversi da quelli indicati al precedente punto (viii)), il cui valore superi i seguenti importi: (aa) per ASTM, Euro 50 milioni per ciascuna operazione ovvero
      l’ammontare complessivo di Euro 150 milioni per ciascun periodo di cinque esercizi consecutivi; (bb) per SIAS, Euro 80 milioni per ciascuna operazione ovvero l’ammontare complessivo di Euro 150 per ciascun periodo di cinque esercizi consecutivi; (xi) sottoscrizione o modifica di patti parasociali relativi a società controllate o collegate aventi azioni quotate; (xii) spese
      in conto capitale che non siano incluse nel <em>budget</em> di ASTM e SIAS o nel <em>business plan</em> del Gruppo relativo al periodo 2017-2021, con soglie individuate nel Patto Parasociale; (xiii) la cessazione dell’esercizio dell’attività di direzione e coordinamento su Itinera S.p.A. ovvero la formulazione di istruzioni ad Itinera S.p.A. relative alle materie con
      riferimento alle quali l’Investitore ha un diritto di veto ai sensi del Patto Parasociale o inerenti la nomina di amministratori e sindaci designati dall’Investitore; (xiv) formulazione di istruzioni di voto ai rappresentanti di ASTM nelle assemblee degli azionisti di Itinera S.p.A. aventi ad oggetto le seguenti materie: (aa) aumenti di capitale con esclusione del diritto
      d’opzione, (bb) operazioni di fusione o scissione, liquidazione e/o scioglimento della società ovvero cessione di tutti, o sostanzialmente tutti, i beni della società, (cc) aumenti di capitale con diritto di opzione, qualora il prezzo di sottoscrizione sia inferiore al valore di mercato delle azioni Itinera S.p.A.; (dd) operazioni di emissione di obbligazioni convertibili
      e/o altri strumenti finanziari che diano il diritto di sottoscrivere o acquistare azioni di Itinera S.p.A.; (xv) della procedura per la nomina del direttore finanziario di ASTM e di SIAS, se differenti da quelli sopra indicati.
    </p>
<blockquote>
<p>
<em><u>4.2 Trasferimento delle azioni di Nuova Argo, ASTM e SIAS</u></em>
</p>
</blockquote>
<p>
<strong><em>Nuova Argo</em></strong><br/>
<br/>
<em>Periodo di</em> <em>Lock-Up</em><br/>
<br/>
      Lo statuto di Nuova Argo prevedrà che gli azionisti non potranno trasferire le rispettive partecipazioni in Nuova Argo per un periodo di 5 anni (il “<strong>Periodo di <em>Lock-Up</em></strong>”). Anche dopo la scadenza del Periodo di <em>Lock-Up</em>, l’Investitore non trasferirà, direttamente o indirettamente, le azioni di Nuova Argo a nessun concorrente di
      ASTM e SIAS senza il preventivo consenso di Aurelia.<br/>
<br/>
      In parziale deroga alle restrizioni di cui sopra, ciascuna Parte potrà trasferire le azioni di Nuova Argo a soggetti interamente controllanti, fermo restando il rispetto delle ulteriori condizioni specificate nel Patto Parasociale (il “<strong>Trasferimento Consentito</strong>”).<br/>
<br/>
<em>Diritto di prima offerta sulle azioni di Nuova Argo</em><br/>
<br/>
      Ciascuna Parte concede all’altra un diritto di prima offerta esercitabile qualora, a seguito del Periodo di <em>Lock-Up</em>, una Parte intenda trasferire, in tutto o in parte, le azioni di Nuova Argo a un soggetto terzo. Qualora nessuna offerta venga presentata dalla Parte non cedente (o la stessa non sia accettata), la Parte cedente potrà trasferire le azioni oggetto di vendita
      a qualsiasi soggetto, fermo restando il rispetto delle ulteriori condizioni specificate nel Patto Parasociale.<br/>
<br/>
<em>Diritto di co-vendita</em> <em>dell’Investitore (diritto di</em> tag-along<em>)</em><br/>
<br/>
      Nel caso in cui Aurelia riceva da un soggetto terzo un’offerta d’acquisto per la totalità o parte della partecipazione detenuta in Nuova Argo e intenda accettare tale offerta, l’Investitore avrà il diritto di trasferire al terzo cessionario, ai termini e condizioni specificati nel Patto Parasociale:
    </p>
<p>
      (i) l’intera partecipazione detenuta in Nuova Argo, qualora per effetto del trasferimento Aurelia cessi di detenere il controllo di Nuova Argo (“<strong>Co-Vendita CoC</strong>”); o
    </p>
<p>
      (ii) una percentuale della propria partecipazione (calcolata sulla partecipazione complessiva dell’Investitore) pari alla percentuale della partecipazione di Aurelia oggetto dell’offerta (calcolata sulla partecipazione complessiva di Aurelia), qualora Aurelia non cessi di detenere il controllo di Nuova Argo per effetto del trasferimento.
    </p>
<p>
<em>Procedura di vendita congiunta</em><br/>
<br/>
      A decorrere dal 13° anniversario della Data del <em>Closing</em>, Aurelia avrà il diritto di avviare una procedura di vendita congiunta a terzi mediante asta competitiva per la vendita dell’intero capitale sociale di Nuova Argo, fermo restando il diritto di prima offerta a favore dell’Investitore per l’acquisto dell’intera partecipazione. L’asta
      competitiva sarà organizzata e gestita, ai termini e condizioni più precisamente indicati nel Patto Parasociale, da una primaria banca d’affari di rilevanza internazionale individuata congiuntamente dalle Parti ovvero designata dalla ICC International Centre for ADR. Qualora Aurelia intenda accettare la migliore offerta pervenuta nell’ambito della procedura di asta,
      l’Investitore sarà obbligato a cedere la propria intera partecipazione a determinate condizioni individuate nel Patto Parasociale.<br/>
<br/>
<em>Opzione Put dell’Investitore</em><br/>
<br/>
      Le Parti convengono che l’Investitore avrà il diritto di vendere ad Aurelia, ai termini e alle condizioni del Patto Parasociale, la propria intera partecipazione in Nuova Argo qualora:
    </p>
<p>
      (i) si verifichi un cambio di controllo di Aurelia (diversa da una variazione di controllo causata da un trasferimento in favore di membri della Famiglia Gavio (nella definizione contenuta nel Patto Parasociale) che non determini l’obbligo di promuovere un’offerta pubblica di acquisto obbligatoria sulle azioni di ASTM o SIAS) e l’Investitore non eserciti il diritto di
      prima offerta che sarà previsto all’interno dello statuto di Aurelia (“<strong>Opzione Put CoC</strong>”); o
    </p>
<p>
      (ii) siano modificati gli articoli dello statuto sociale di Aurelia relativi, <em>inter alia</em>, al riconoscimento all’Investitore del diritto di prima offerta in caso di trasferimenti di azioni di Aurelia e al divieto di cessione di azioni Aurelia per 5 anni successivi alla Data del <em>Closing</em> (ovvero tali previsioni siano eluse tramite operazioni effettuate attraverso
      società che possiedono direttamente o indirettamente il capitale sociale di Aurelia).
    </p>
<p>
<em>Opzione Call di Aurelia</em><br/>
<br/>
      Le Parti convengono che Aurelia avrà il diritto di acquistare, ai termini e alle condizioni del Patto Parasociale, l’intera partecipazione detenuta dall’Investitore in Nuova Argo qualora siano modificati taluni articoli dello statuto sociale dell’Investitore ovvero le relative previsioni del patto parasociale che sarà sottoscritto tra i soci di Mercure Holding
      SCA (società che detiene l’intero capitale dell’Investitore), relativi, <em>inter alia</em>, al divieto di vendita a concorrenti di ASTM e/o SIAS, al lock up di 5 anni dalla Data del <em>Closing</em> o al riconoscimento ad Aurelia di un diritto di prima offerta in caso di trasferimenti (ovvero tali previsioni siano eluse tramite operazioni effettuate attraverso società
      che possiedono direttamente o indirettamente il capitale sociale dell’Investitore).<br/>
<br/>
<strong><em>ASTM e SIAS</em></strong><br/>
<br/>
<em>Diritto di prima offerta dell’Investitore sul trasferimento delle azioni ASTM</em><br/>
<br/>
      L’Investitore avrà un diritto di prima offerta sulle azioni di ASTM possedute da Nuova Argo esercitabile (i) successivamente al compimento del 5° anniversario della data di sottoscrizione del Patto Parasociale, qualora Nuova Argo intenda trasferire tali azioni e, per effetto di tali trasferimenti, venga a detenere una partecipazione in ASTM inferiore al 50% più una
      azione del relativo capitale sociale e (ii) in qualsiasi momento, qualora Nuova Argo intenda cedere tali azioni e continui a possedere almeno il 50% più una delle azioni di ASTM.<br/>
<br/>
<em>Diritto di prima offerta dell’Investitore sul trasferimento delle azioni SIAS</em><br/>
<br/>
      Aurelia farà in modo che l’Investitore abbia un diritto di prima offerta sulle azioni SIAS possedute da ASTM, esercitabile qualora ASTM intenda cedere tali azioni e, per effetto di tali trasferimenti, venga a detenere una partecipazione in SIAS inferiore al 50% più una azione del relativo capitale sociale.<br/>
<br/>
<em>Trasferimento di una partecipazione di minoranza di ASTM e SIAS</em><br/>
<br/>
      Fino al 2° anniversario dalla data di sottoscrizione del Patto Parasociale, Aurelia farà in modo che Nuova Argo non trasferisca nessuna azione di ASTM e che ASTM non trasferisca nessuna azione SIAS. Successivamente al 2° anniversario dalla data di sottoscrizione del Patto Parasociale, le Parti riconoscono che in qualsiasi momento (aa) <strong></strong>ASTM abbia il diritto a
      trasferire le partecipazioni azionarie in SIAS a condizione che continui a possedere il 50% più una delle azioni di SIAS (la “<strong>Partecipazione di Minoranza SIAS</strong>”), e (bb) <strong></strong>Nuova Argo abbia il diritto a trasferire le partecipazioni azionarie in ASTM a condizione che continui a possedere il 50% più una delle azioni di ASTM (la
      “<strong>Partecipazione di Minoranza ASTM”</strong>), <strong></strong>esclusivamente tramite procedure di vendita trasparenti in forma di <em>accelerated bookbuilding</em> o operazioni di mercato di cui all’art. 144-<em>bis</em>, comma 1, lett. b) del Regolamento Emittenti (“<strong>Procedura di Vendita Equa</strong>”).<br/>
<br/>
      Tra il 2° e il 5° anno successivo alla Data del <em>Closing</em>, (i) ASTM avrà diritto a trasferire la Partecipazione di Minoranza SIAS a condizione che il numero di azioni SIAS così trasferite non superi il 2% del capitale sociale emesso da SIAS e (ii) Nuova Argo avrà diritto a trasferire la Partecipazione di Minoranza ASTM a condizione che il numero di azioni
      ASTM così trasferite non superi il 2% del capitale sociale emesso di ASTM. Il suddetto limite potrà essere superato nel caso in cui le azioni di ASTM o le azioni di SIAS siano trasferite a un prezzo non inferiore all’importo maggiore tra: (aa) il prezzo di ciascuna azione SIAS o di ciascuna azione ASTM come determinato nel Patto Parasociale e (bb) il prezzo medio ponderato
      per il volume di ciascuna azione SIAS o di ciascuna azione ASTM degli ultimi tre mesi antecedenti il trasferimento.<br/>
<br/>
<em>Limitazione al trasferimento della partecipazione detenuta direttamente da Aurelia in ASTM e in SIAS</em><br/>
<br/>
      Ai sensi del Patto Parasociale, Aurelia non potrà dismettere, in tutto o in parte, le partecipazioni direttamente detenute in ASTM e in SIAS se non tramite una Procedura di Vendita Equa e nel rispetto delle seguenti disposizioni: (i) fino al 1° anniversario dalla Data del <em>Closing</em>, Aurelia non potrà cedere le azioni ASTM e le azioni SIAS dalla stessa direttamente
      detenute; (ii) tra il 1° e il 2° anniversario (incluso) della Data del <em>Closing</em>, Aurelia avrà il diritto di trasferire tutte le azioni di ASTM e fino a 1/3 delle azioni di SIAS (iii) tra il 2° anniversario (escluso) e il 3° anniversario (incluso) della Data del <em>Closing</em>, Aurelia avrà il diritto di trasferire tutte le azioni di ASTM (che non
      siano state trasferite ai sensi del precedente punto (ii)) e fino ai 2/3 delle azioni di SIAS (incluse le eventuali azioni di cui al precedente punto (ii)) e (iv) successivamente al 3° anniversario (escluso) dalla Data del <em>Closing</em> Aurelia avrà il diritto di trasferire l’intera partecipazione detenuta in ASTM e SIAS.
    </p>
<p>
<em>Obbligo di standstill</em><br/>
<br/>
      Il Patto Parasociale prevede una clausola di <em>standstill</em> ai sensi della quale le Parti, qualora intendano procedere all’acquisto di nuove azioni di ASTM e SIAS, si sono impegnate a procedere esclusivamente tramite Nuova Argo. In particolare, Aurelia e l’Investitore, direttamente o indirettamente, individualmente o con soggetti che agiscono di concerto (diversi da Nuova
      Argo, ASTM o SIAS): (aa) non acquisteranno o non presenteranno offerte per l’acquisto di, né faranno in modo che un altro soggetto acquisti o presenti offerte per l’acquisto di, azioni di ASTM e SIAS, senza il preventivo consenso scritto dell’altra Parte; (bb) non stipuleranno accordi, contratti o atti, né compiranno o ometteranno di compiere azioni in virtù
      delle quali le Parti o qualsiasi altro soggetto acquisti o sia obbligato ad acquistare un interesse diretto o indiretto nelle azioni di ASTM e SIAS, senza il preventivo consenso scritto dell’altra Parte.
    </p>
<blockquote>
<p>
<em><u>4.3 Altri impegni</u></em>
</p>
</blockquote>
<p>
<em>Obblighi relativi a un’offerta pubblica di acquisto obbligatoria</em><br/>
<br/>
      Qualora, a causa di un’operazione cui partecipino la Famiglia Gavio (nella definizione contenuta nel Patto Parasociale) e/o Aurelia non espressamente autorizzata dall’Investitore, Nuova Argo sia obbligata a promuovere un’offerta pubblica di acquisto obbligatoria su ASTM e/o SIAS (o sia altrimenti responsabile congiuntamente ad altri soggetti di promuovere tale offerta
      pubblica di acquisto obbligatoria), Aurelia:
    </p>
<p>
      (i) assumerà per intero ogni e qualsivoglia obbligo concernente tale offerta pubblica di acquisto obbligatoria (ivi incluso, a titolo esemplificativo, l’obbligo di pagamento del corrispettivo dell’offerta);
    </p>
<p>
      (ii) farà sì che l’offerta pubblica di acquisto obbligatoria sia promossa da una società diversa da Nuova Argo;
    </p>
<p>
      (iii) indennizzerà e manleverà integralmente l’Investitore in relazione a qualsiasi danno, costo, spesa e/o sanzione relativi all’offerta pubblica obbligatoria.
    </p>
<p>
<em>Esercizio dei diritti di voto da parte di Aurelia</em><br/>
<br/>
      Aurelia ha assunto l’impegno ad esercitare (e a fare in modo che i membri della famiglia Gavio esercitino – con riferimento alle n. 5.000 azioni ASTM e alle n. 1.500 azioni SIAS detenute) i diritti di voto e gli altri diritti amministrativi (diversi dai diritti patrimoniali) relativi alle partecipazioni detenute direttamente da Aurelia in ASTM e in SIAS e alle partecipazioni
      detenute direttamente dai membri della famiglia Gavio in ASTM e in SIAS, in conformità a quanto stabilito dalle disposizioni del Patto Parasociale.<br/>
<br/>
<em>Diritto di permuta dell’Investitore</em><br/>
<br/>
      Qualora eserciti il Diritto di Co-Vendita CoC o l’Opzione Put CoC, l’Investitore avrà il diritto di permuta, ai termini e condizioni previsti dal Patto Parasociale, di parte delle azioni di Nuova Argo in azioni di ASTM, secondo un rapporto di cambio pari al rapporto tra: (i) il prezzo per ciascuna azione di Nuova Argo pagabile all’Investitore e (ii) il prezzo di
      ciascuna azione ASTM determinato, in trasparenza, sulla base del prezzo delle azioni di Nuova Argo.<br/>
<br/>
<em>Politica dei dividendi</em><br/>
<br/>
      Le Parti si sono impegnate a far sì che, per l’intera durata del Patto Parasociale, Nuova Argo, ASTM e SIAS, fatte salve le disposizioni di legge applicabili, rispettino la seguente politica in materia di dividendi:
    </p>
<p>
      (i) Nuova Argo distribuirà ai propri azionisti, per ogni esercizio finanziario, il minore importo tra <em>(aa)</em> un importo che sarà definito nel Patto Parasociale e <em>(bb)</em> l’utile netto e le riserve disponibili risultanti dal bilancio d’esercizio;
    </p>
<p>
      (ii) ASTM distribuirà ai propri azionisti, per ogni esercizio finanziario, il minore importo tra <em>(aa)</em> la cassa disponibile e <em>(bb)</em> il 100% dell’utile netto risultante dal bilancio di esercizio; e
    </p>
<p>
      (iii) SIAS distribuirà ai propri azionisti, per ogni esercizio finanziario, il minore importo tra <em>(aa)</em> la cassa disponibile e <em>(bb)</em> almeno il 60% dell’utile netto risultante dal bilancio consolidato (al netto delle quote di utile attribuibili alle minoranze delle società consolidate in SIAS).
    </p>
<p>
<em>Impegni di capitalizzazione relativi a Nuova Argo</em><br/>
<br/>
      Senza pregiudizio dei diritti di veto dell’Investitore, qualora (i) ASTM o SIAS deliberino un aumento di capitale con diritto di opzione finalizzato esclusivamente al finanziamento di progetti infrastrutturali di ASTM e/o SIAS e, (ii) il Consiglio di Amministrazione di Nuova Argo deliberi, con il voto favorevole di un amministratore designato dall’Investitore, di esercitare il
      diritto di opzione in relazione alla sottoscrizione di tali aumenti di capitale, Aurelia e l’Investitore si sono impegnati a dotare Nuova Argo delle risorse necessarie per sottoscrivere tali aumenti di capitale, fino all’importo massimo complessivo di Euro 500 milioni e a condizione che il termine di sottoscrizione di detti aumenti di capitale scada prima del quinto anno dalla
      data di sottoscrizione del Patto Parasociale.<br/>
<br/>
<em>Deadlock</em><br/>
<br/>
      Il Patto Parasociale prevede che, al fine di prevenire il verificarsi di uno stallo decisionale nella gestione di Nuova Argo che possa ledere le attività e pregiudicare l’interesse della società, nel caso in cui il Patto Parasociale cessi di essere applicabile: <em>(i)</em> l’Investitore possa esercitare il diritto di recesso previsto dallo statuto di Nuova Argo,
      qualora Aurelia comunichi l’intenzione di recedere dal Patto Parasociale, e <em>(ii)</em> Aurelia possa esercitare un’opzione <em>call</em> per l’acquisto della partecipazione dell’Investitore, ai medesimi termini e condizioni previsti dal Patto Parasociale per l’esercizio dell’opzione <em>put</em> da parte dell’Investitore, qualora
      l’Investitore comunichi l’intenzione di recedere dal Patto Parasociale.<br/>
<br/>
<em>Diluizione</em> <em>dell’Investitore</em><br/>
<br/>
      Qualora venga a detenere una partecipazione inferiore al 25% ma superiore al 12,5% del capitale sociale di Nuova Argo (la “<strong>Diluizione</strong>”), i diritti dell’Investitore previsti nel Patto Parasociale saranno automaticamente modificati. In particolare e in via esemplificativa: (aa) il numero degli amministratori di Nuova Argo designati dall’Investitore
      sarà ridotto a uno; (bb) l’Investitore non disporrà del diritto di veto relativamente ad alcune delle Materie Consiliari Oggetto di Veto di Nuova Argo suindicate; (cc) l’Investitore non disporrà del diritto di veto relativamente ad alcune delle Materie Consiliari Oggetto di Veto delle Società Quotate suindicate.<br/>
<br/>
      In aggiunta a quanto precede, qualora la partecipazione posseduta dall’Investitore sia pari o inferiore al 12,5% ma superiore al 5% del capitale sociale di Nuova Argo (la “<strong>Seconda Diluizione</strong>”), i diritti dell’Investitore previsti nel Patto Parasociale saranno ulteriormente automaticamente modificati. In particolare e in via esemplificativa: (aa) il
      numero degli amministratori di Nuova Argo designati dall’Investitore sarà ridotto a uno; (bb) le liste per la nomina del Consiglio di Amministrazione di ASTM e di SIAS conterranno un solo candidato designato dall’Investitore, che non sarà in possesso dei requisiti di indipendenza previsti ai sensi di legge e del codice di autodisciplina; (cc) l’Investitore non
      disporrà del diritto in relazione alle delibere assembleari di Nuova Argo e ASTM, aventi ad oggetto, operazioni di fusione o scissione, aumenti di capitale con diritto di opzione, qualora il prezzo di sottoscrizione sia inferiore al valore di mercatodelle azioni di Nuova Argo ovvero la distribuzione di dividendi per importi inferiori alla politica dei dividendi concordata ai sensi del
      Patto Parasociale; (dd) l’Investitore perderà alcuni ulteriori diritti di veto relativamente alle Materie Consiliari Oggetto di Veto di Nuova Argo.<br/>
<br/>
      Fermo quanto precede, qualora la percentuale del capitale sociale di Nuova Argo detenuta dall’Investitore divenga pari o inferiore al 5% (la “<strong>Terza Diluizione</strong>”) tutti i rimanenti diritti in capo all’Investitore a seguito della Diluizione e della Seconda Diluizione non troveranno applicazione, ad eccezione delle previsioni relative al diritto di
      co-vendita dell’Investitore.<br/>
      Laddove (aa) la percentuale del capitale sociale di Nuova Argo detenuta dall’Investitore divenga inferiore al 25% del capitale sociale di Nuova Ago, su richiesta scritta di Aurelia, l’Investitore dovrà ottenere le dimissioni di (i) due Amministratori da quest’ultimo designati in Nuova Argo e (ii) un Amministratore designato dall’Investitore in ASTM e in SIAS,
      (bb) la percentuale del capitale sociale di Nuova Argo detenuta dall’Investitore divenga uguale o inferiore al 12,5% del capitale sociale di Nuova Ago, su richiesta scritta di Aurelia, l’Investitore dovrà ottenere le dimissioni di un ulteriore Amministratore da quest’ultimo designato in ASTM e SIAS e (cc) la percentuale del capitale sociale di Nuova Argo detenuta
      dall’Investitore divenga uguale o inferiore al 5% del capitale sociale di Nuova Ago, su richiesta scritta di Aurelia, l’Investitore dovrà ottenere le dimissioni di tutti e non meno di tutti i rimanenti Amministratori da quest’ultimo designati in ASTM e SIAS.<br/>
<br/>
      Infine, nel caso in cui l’Investitore arrivi a detenere una partecipazione superiore al 50% del capitale sociale di Nuova Argo, Aurelia acquisirà i diritti e gli obblighi attribuiti all’Investitore e l’Investitore acquisirà i diritti e gli obblighi attribuiti ad Aurelia.
    </p>
<p>
<strong>5. <em><u>Durata</u></em></strong><br/>
<br/>
      Il Patto Parasociale sarà sottoscritto alla Data del <em>Closing</em>, e resterà in vigore fino al terzo anniversario della data suddetta. Il Patto Parasociale sarà automaticamente rinnovato per ulteriori periodi di 3 (tre) anni ciascuno, salvo il caso di disdetta di una delle Parti che dovrà essere comunicato all’altra Parte con un preavviso di sei mesi rispetto
      alla data di scadenza.
    </p>
<p>
<strong><em><u>6. Soggetto che esercita il controllo ai sensi dell’art. 93 TUF</u></em></strong>
</p>
<p>
      Le pattuizioni parasociali contenute nel Patto Parasociale non influiscono sul controllo di SIAS che, alla Data del <em>Closing</em> continuerà ad essere esercitato indirettamente in via solitaria da Aurelia, per il tramite di Nuova Argo e ASTM, ai sensi dell’art. 93 TUF.
    </p>
<p>
<strong><em><u>7. Deposito presso il Registro delle Imprese del Patto Parasociale</u></em></strong>
</p>
<p>
      Il Patto Parasociale è depositato nei termini di legge presso il Registro delle Imprese di Torino in data 7 agosto 2018.
    </p>
<p>
<strong><em><u>8. Sito internet ove sono pubblicate le informazioni essenziali relative al Patto Parasociale</u></em></strong>
</p>
<p>
      Le informazioni essenziali relative alle pattuizioni parasociali contenute nel Patto Parasociale sono pubblicate, ai sensi dell’art. 130 Regolamento Consob, sul sito internet di ASTM (<a href="http://www.astm.it"><u><font color="#0066cc">www.astm.it</font></u></a>) e di SIAS (<a href="http://www.grupposias.it"><u><font color="#0066cc">www.grupposias.it</font></u></a>).
    </p>
<p>
      7 agosto 2018
    </p>
<p>
<strong>[AAH.2.18.1]