<html>
  <head>
    <title>
      LA RINASCENTE SPA - Estratto del patto parasociale
    </title>
    <meta name="subjectList" content="stp" />
    <meta name="linkid" content="147361" />
    <meta name="Description" content="LA RINASCENTE SPA - Estratto del patto parasociale" />
    <meta name="ss_family" content="stpatti" />
    <meta name="societa" content="LA RINASCENTE SPA" />
    <meta name="ss_table" content="stpatti" />
    <meta name="date" content="2003-03-06" />
    <meta name="tipo" content="stpatti" />
    <meta name="synchro" content="N;consob;1098894909857" />
    <meta name="codconsob" content="30164" />
  </head>
  <body>
    <p align="left">
      <b>Estratto dei patti parasociali comunicati alla Consob ai sensi dell&#39;art. 122 del d.lgs. 24.2.1998, n. 58</b>
    </p>
    <p align="center">
      <b>&#160;LA RINASCENTE S.P.A.</b>
    </p>
    <p>
      1. Il 6 maggio 1997, IFIL S.p.A., EUFIN S.A. e la societ&#224; francese Auchan hanno stipulato un &quot;protocole d&#39;accord&quot; avente come finalit&#224; la costituzione di un&#39;alleanza di lungo periodo nel settore della grande distribuzione in Italia.
    </p>
    2. Gli accordi, condizionati all&#39;approvazione delle autorit&#224; antitrust competenti, prevedono che EUFIN, controllata al 92,7% da IFIL, trasferisca le n. 64.106.745 azioni ordinarie <b>Rinascente</b>rappresentanti il 40,5% del capitale ordinario, ad una nuova societ&#224; che sar&#224; costituita appositamente da EUFIN ed effettuer&#224; un aumento di capitale riservato a Auchan.
    <p>
      3. Relativamente alla nuova societ&#224;, che controller&#224; direttamente la Rinascente, e&#39; previsto che:
    </p>
    <blockquote>
      - il capitale sociale sia ripartito nella misura del 51% a IFIL (tramite EUFIN) e del 49% a Auchan;
      <p>
        - IFIL e Auchan concorrono in misura perfettamente paritetica alla composizione degli organi sociali e all&#39;assunzione di tutte le decisioni della societ&#224;;
      </p>
      <p>
        - il trasferimento delle azioni sia soggetto ad un diritto di prelazione reciproco e ad un diritto di covendita a favore di IFIL in caso di eventuale atto di disposizione da parte di Auchan;
      </p>
      <p>
        - Auchan disponga di una opzione d&#39;acquisto sull&#39;1% del capitale sociale esercitabile a partire dall&#39;1 gennaio 2007;
      </p>
      <p>
        - IFIL disponga di una opzione di vendita sull&#39;intera sua partecipazione nella nuova societ&#224; esercitabile in tutto o in parte a partire dall&#39;1 gennaio 2012. Auchan avr&#224; facolt&#224; di pagarne il prezzo anche con azioni Auchan.
      </p>
    </blockquote>
    4. Per quanto concerne la composizione e il funzionamento del Consiglio di Amministrazione de La Rinascente, gli accordi di IFIL e Auchan, quali azionisti diretti o indiretti della nuova societ&#224;, prevedono che: <br />
    <br />
    <blockquote>
      - il Consiglio di Amministrazione di Rinascente sia composto su basi perfettamente paritetiche e deliberi a maggioranza dei due terzi in materia di convocazione dell&#39;assemblea ordinaria e straordinaria, approvazione del budget annuale e del piano d&#39;impresa, acquisizioni e cessioni di valore superiore a trenta miliardi, politiche finanziarie, emissione di azioni, obbligazioni o altri
      valori mobiliari, modifiche statutarie, distribuzione dei dividendi;
      <p>
        - il presidente sia scelto tra i candidati proposti da IFIL;
      </p>
      <p>
        - uno o pi&#249; amministratori delegati siano scelti tra candidati proposti da Auchan.
      </p>
    </blockquote>
    <p>
      E&#39; inoltre previsto che il presidente del collegio sindacale di Rinascente sia designato tra 3 nominativi proposti da IFIL e gli altri 2 sindaci effettivi tra 3 nominativi proposti da Auchan.
    </p>
    5. La durata del &quot;protocole d&#39;accord&quot; &#232; di 25 anni rinnovabili.
    <p>
      10 maggio 1997
    </p>
    <p>
      <b>[LC.1.97.1]</b>
    </p>
  </body>
</html>

