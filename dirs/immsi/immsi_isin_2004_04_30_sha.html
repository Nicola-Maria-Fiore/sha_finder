/b>
</p>
<p>
      ______________<br/>
      *Nota: si segnala che ai patti relativi a società quotate e a società che le controllano disciplinati dall'art. 122 del D.Lgs. 24 febbraio 1998 n. 58 si applica la normativa di cui all'art. 123 del D.Lgs. 24 febbraio 1998 n. 58 il quale prevede che detti patti, anche in caso di pattuizione contrarie, non possono avere durata superiore a tre anni e si intendono stipulati
      per tale durata anche se le parti hanno previsto una maggior durata; i patti possono essere rinnovati alla scadenza.
    </p>
<hr/>
<p align="center">
<b>OMNIAPARTECIPAZIONI S.P.A.</b>
</p>
<p>
<strong>Estratto relativo al patto parasociale tra OMNIAINVEST S.p.A, LM REAL ESTATE S.p.A. e OMNIAPARTECIPAZIONI S.p.A. sottoscritto in data 19 dicembre 2003, aggiornato successivamente all'accordo confermativo sottoscritto in data 21 aprile 2004.</strong>
</p>
<p>
<strong><em>1. Finalità e contenuti del Patto</em></strong>
</p>
<p>
      In data 19 dicembre 2003, tra OMNIAINVEST S.p.A., ("<strong>OMNIAINVEST</strong>"), LM REAL ESTATE S.p.A. ("<strong>LM</strong>") e OMNIAPARTECIPAZIONI S.p.A. ("<strong>OPART</strong>"), quest'ultima per quanto di competenza è intervenuto il seguente accordo finalizzato a regolare i loro rapporti quali soci, diretti o indiretti, di OPART, nonché
      di IMMSI (collettivamente le "<strong>Parti</strong>" e singolarmente la "<strong>Parte</strong>"). In particolare, il patto disciplina i criteri di designazione dei membri del Consiglio di Amministrazione e del Collegio Sindacale di OPART e di IMMSI nonché le modalità di trasferimento di azioni OPART e IMMSI (di seguito anche il
      "<strong>Patto</strong>").
    </p>
<p>
<strong><em>2.</em></strong> <strong><em>Società i cui strumenti sono oggetto del Patto</em></strong>
</p>
<p>
      Il Patto ha per oggetto le azioni delle seguenti società:
    </p>
<blockquote>
<p>
        (a) OMNIAPARTECIPAZIONI S.p.A., con sede in Mantova, piazza Vilfredo Pareto, 3, capitale sociale pari a Euro 35.120.000,00, costituito da n. 35.120.000 azioni del valore nominale di Euro 1,00 cadauna.
      </p>
<p>
        (b) IMMSI S.p.A., con sede in Mantova, piazza Vilfredo Pareto, 3, capitale sociale pari a Euro 114.400.000,00, costituito da n. 220.000.000 azioni del valore nominale di 0,52 Euro cadauna.
      </p>
</blockquote>
<p>
<strong><em>3. Soggetti aderenti al Patto e azioni da essi detenute</em></strong>
</p>
<p>
      Il capitale sociale di OPART risulta suddiviso come segue:
    </p>
<blockquote>
<p>
        - n. 26.162.594 azioni pari a circa il 74,5% del capitale sociale detenute da OMNIAINVEST, società controllata indirettamente da Roberto Colaninno;
      </p>
<p>
        - n. 8.957.406 azioni pari a circa il 25,5% del capitale sociale detenute da LM, società controllata indirettamente da Giorgio Magnoni.
      </p>
</blockquote>
<p>
      Roberto Colaninno, ai sensi dell'art. 93 del Testo Unico, detiene, indirettamente, il controllo di OMNIAPARTECIPAZIONI e di IMMSI. Il Patto non inficia il controllo da parte di Roberto Colaninno.
    </p>
<p>
<strong><em>4. Organi sociali di OPART</em></strong>
</p>
<p>
      Il Patto prevede, in merito alla designazione del Consiglio di Amministrazione e del Collegio Sindacale di OPART, quanto segue:
    </p>
<p>
<u>Consiglio di Amministrazione</u>
</p>
<p>
      Il Consiglio di Amministrazione della Società è composto di cinque membri, di cui:
    </p>
<blockquote>
<p>
        - quattro, designati da OMNIAINVEST, nelle persone di: Roberto Colaninno, che svolge anche il ruolo di Presidente, di Rocco Sabelli, Michele Colaninno e di Luciano La Noce, che svolge anche il ruolo di amministratore delegato;
      </p>
<p>
        - uno, designato da LM, nella persona di Giorgio Magnoni.
      </p>
</blockquote>
<p>
      Nessun amministratore di OPART potrà essere revocato, salvo per giusta causa, senza il consenso della Parte che lo ha designato. Nel caso in cui venissero a cessare dalla carica uno o più amministratori, le Parti faranno quanto in loro potere affinché gli amministratori rimasti in carica e/o l'assemblea li sostituiscano con i soggetti che saranno designati dalla Parte che
      aveva proposto gli amministratori usciti.
    </p>
<p>
<u>Collegio Sindacale</u>
</p>
<p>
      Il Collegio Sindacale della Società è composto di tre sindaci effettivi e due sindaci supplenti, di cui:
    </p>
<blockquote>
<p>
        - due sindaci effettivi ed un sindaco supplente, designati da OMNIAINVEST, nelle persone di: Angelo Girelli, che svolge anche il ruolo di Presidente, Marco Spadaccini, sindaco effettivo e di Mauro Girelli, sindaco supplente;
      </p>
<p>
        - un sindaco effettivo e un sindaco supplente designati da LM, nella persona, rispettivamente di Alessandro Lai e di Alberto Almerighi.
      </p>
</blockquote>
<p>
      L'eventuale sostituzione dei sindaci effettivi con i sindaci supplenti, ove possibile, manterrà inalterati i criteri di designazione di cui sopra.
    </p>
<p>
      Nel caso in cui venisse nominato un nuovo Collegio Sindacale, le Parti faranno sì che i membri del Collegio siano designati secondo i criteri di cui sopra, in quanto applicabili.
    </p>
<p>
<strong><em>5. Organi Sociali di IMMSI</em></strong>
</p>
<p>
      Il Patto prevede, in merito alla designazione del Consiglio di Amministrazione e del Collegio Sindacale di IMMSI, quanto segue:
    </p>
<p>
<u>Consiglio di Amministrazione</u>
</p>
<p>
      Il Consiglio di Amministrazione di IMMSI è composto di nove membri, nominati per un triennio, come segue:
    </p>
<blockquote>
<p>
        - cinque consiglieri, designati da OMNIAINVEST, nelle persone di: Roberto Colaninno, che svolge anche il ruolo di Presidente, Matteo Colaninno, Luciano La Noce, Rocco Sabelli e Mauro Gambaro;
      </p>
<p>
        - un consigliere, designato da LM, nella persona di Giorgio Magnoni;
      </p>
<p>
        - un consigliere, designato congiuntamente da OMNIAINVEST e LM, nella persona di Carlo d'Urso, che svolge anche il ruolo di Vice Presidente. Resta inteso che in caso di cessazione da parte di Carlo d'Urso dalla carica di amministratore e Vice Presidente: (i) esclusivamente al fine dell'applicazione dei criteri di sostituzione di seguito descritti Carlo d'Urso si
        intenderà come designato da LM; (ii) il Vice Presidente di IMMSI sarà designato congiuntamente da OMNIAINVEST e LM;
      </p>
<p>
        - due consiglieri indipendenti, designati dalle Parti congiuntamente, nelle persone di Gianni Tamburi e Marco Reboa.
      </p>
</blockquote>
<p>
      La designazione dell'/gli Amministratore Delegato/i spetterà a OMNIAINVEST, nei limiti di legge.
    </p>
<p>
      Nessun amministratore potrà essere revocato, salvo per giusta causa, senza il consenso della Parte che lo ha designato. Nel caso in cui venissero a cessare dalla carica uno o più amministratori, le Parti faranno quanto in loro potere affinché gli amministratori rimasti in carica e/o l'assemblea li sostituiscano con i soggetti che saranno designati dalla Parte che aveva
      proposto gli amministratori usciti.
    </p>
<p>
      Ove una delle Parti dovesse liquidare la propria partecipazione nella Società ai sensi dell'art. 4 troverà applicazione quanto previsto al successivo art. 5 lett. c).
    </p>
<p>
      In tale evenienza, sino all'eventuale verificarsi degli eventi di cui al successivo art. 5, lett. d), la nomina degli amministratori rispetterà i criteri di designazione di cui sopra. Al verificarsi di quanto previsto all'art. 5 lett. d), la Parte Liquidata farà sì che ciascun membro del Consiglio di Amministrazione dalla stessa nominato presenti le dimissioni dalla
      carica.
    </p>
<p>
<u>Collegio Sindacale</u>
</p>
<p>
      Il Collegio Sindacale di IMMSI è composto di tre sindaci effettivi, nelle persone di Angelo Girelli, che svolge anche il ruolo di Presidente, Alessandro Lai e Marco Spadaccini e di due sindaci supplenti, nella persona di Mauro Girelli e Maria Luisa Castellini.
    </p>
<p>
      Nel caso in cui venisse nominato un nuovo Collegio Sindacale, un sindaco effettivo, che svolgerà il ruolo di Presidente e un sindaco supplente saranno nominati da OMNIAINVEST, un sindaco effettivo sarà nominato da LM e un sindaco effettivo e un sindaco supplente saranno nominati dalla minoranza. Qualora la minoranza non dovesse avvalersi di tali nomine, un sindaco effettivo e un
      sindaco supplente saranno nominati da OMNIAINVEST. Ove una delle Parti dovesse liquidare la propria partecipazione nella Società ai sensi dell'art. 4 troverà applicazione quanto previsto al successivo art. 5 lett. c). Al verificarsi di quanto previsto all'art. 5 lett. d), la Parte Liquidata farà quanto in proprio potere affinché ciascun sindaco dalla stessa
      nominato presenti le dimissioni dalla carica.
    </p>
<p>
<strong><em>6. Liquidazione della partecipazione in OPART</em></strong>
</p>
<p>
      Il Patto prevede che successivamente alla conclusione dell'Offerta, ciascuna Parte, anche disgiuntamente, potrà esercitare il diritto di subentrare direttamente ed in un'unica soluzione nella titolarità e nel possesso diretto di un ammontare percentuale di tutte le Azioni possedute da OPART che sia corrispondente alla percentuale di azioni OPART di cui ciascuna Parte
      è titolare (la "<strong>Parte Liquidata</strong>").
    </p>
<p>
<strong><em>7. Esistenza di vincoli sul trasferimento delle azioni IMMSI</em></strong>
</p>
<p>
      LM si è impegnata a non acquistare azioni IMMSI senza il preventivo consenso scritto di OMNIAINVEST.
    </p>
<p>
      Il Patto prevede, altresì, ove vi fosse una Parte Liquidata ai sensi della procedura di cui al precedente punto 6, il diritto di prelazione sulle azioni IMMSI detenute dalla Parte Liquidata e/o da OPART a favore dell'altra Parte e di OPART (il "<strong>Diritto di Prelazione</strong>").
    </p>
<p>
<strong><em>8. Esistenza di vincoli sul trasferimento delle azioni OPART</em></strong>
</p>
<p>
      In caso di cessione di azioni OPART da parte del socio di maggioranza assoluta (50,01%) (il "<strong>Socio di Maggioranza</strong>"), il Patto prevede, altresì, il diritto di co-vendita proporzionale a favore del socio di minoranza. Parimenti lo stesso diritto di co-vendita proporzionale è previsto a favore del Socio di Maggioranza in caso di cessione di azioni OPART da
      parte del socio di minoranza.
    </p>
<p>
      In caso di cessione di tutte le azioni OPART da parte del Socio di Maggioranza (50,01%), il Patto prevede, infine, l'obbligo del socio di minoranza a cedere tutte le loro azioni OPART al terzo acquirente, ove il prezzo proposto sia tale da far conseguire un IRR almeno pari al 20% sull'investimento iniziale in OPART.
    </p>
<p>
<strong><em>9. Durata del Patto</em></strong>
</p>
<blockquote>
<p>
        a) Il Patto ha durata sino al 14 novembre 2005.
      </p>
<p>
        b) Esso cesserà anticipatamente qualora OPART e/o ciascuna Parte Liquidata, singolarmente o congiuntamente tra di loro, non esercitassero più il controllo di IMMSI ai sensi dell'art. 2359, comma 1, punti 1 o 2, codice civile.
      </p>
<p>
        c) Il Patto rimarrà in vigore anche nei confronti di ciascuna Parte Liquidata esclusivamente in relazione alla nomina dei membri del Consiglio di Amministrazione, del Collegio Sindacale di IMMSI, per l'impegno a non acquistare azioni IMMSI e per il Diritto di Prelazione.
      </p>
<p>
        d) Infine, il Patto sarà automaticamente sciolto e non produrrà ulteriori effetti nei confronti delle Parti ove la Parte Liquidata cedesse un numero di azioni IMMSI pari o superiore al 20% della quota detenuta a seguito della liquidazione della partecipazione in OPART.
      </p>
</blockquote>
<p>
<strong><em>10 Deposito presso il Registro delle Imprese</em></strong>
</p>
<p>
      Il Patto è stato depositato in data 23 dicembre 2003 e successivamente in data 27 aprile 2004 presso il Registro Imprese - Ufficio di Mantova.
    </p>
<p align="right">
<strong>OMNIAINVEST S.p.A. LM REAL ESTATE S.p.A.</strong>
</p>
<p align="right">
<strong>OMNIAPARTECIPAZIONI S.p.A</strong>. per quanto di sua competenza
    </p>
<p>
      30 aprile 2004
    </p>
<p>
<b>[IK.3.04.1]