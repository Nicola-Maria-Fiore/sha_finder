/b>
</p>
<hr/>
<p align="center">
<b>IMMSI S.P.A.</b>
</p>
<p>
<b>Estratto del patto parasociale tra OMNIAINVEST S.p.A, LM REAL ESTATE S.p.A. e OMNIAPARTECIPAZIONI S.p.A. pubblicato ai sensi dell'art. 131, comma 1, del Regolamento approvato con delibera Consob n. 11971/1999 e successive modificazioni e integrazioni</b>
</p>
<p>
      Ai sensi dell'art. 131, comma 1, del Regolamento approvato con delibera Consob n. 11971/1999 e successive modifiche ed integrazioni (il "<b>Regolamento Consob</b>"), si rende noto quanto segue.
    </p>
<p>
<b>1. Premessa</b> <i></i>
</p>
<p>
      (i) In data 19 dicembre 2003, OMNIAINVEST S.p.A. ("<b>OMNIAINVEST</b>"), LM REAL ESTATE S.p.A. ("<b>LM</b>"; OMNIAINVEST ed LM singolarmente la "<b>Parte</b>" e congiuntamente le "<b>Parti</b>") e OMNIAPARTECIPAZIONI S.p.A. ("<b>OPART</b>"), quest'ultima per quanto di sua competenza, hanno sottoscritto un accordo parasociale (il
      "<b>Patto</b>") finalizzato a regolare i loro rapporti quali soci, diretti o indiretti, di OPART, nonché di IMMSI S.p.A. ("<b>IMMSI</b>"), società quotata al Mercato Telematico Azionario organizzato e gestito da Borsa Italiana S.p.A.
    </p>
<p>
      (ii) In data 21 aprile 2004, le Parti e OPART, quest'ultima per quanto di sua competenza, hanno sottoscritto un primo addendum modificativo del Patto (il "<b>I Addendum</b>").
    </p>
<p>
      (iii) In data 10 novembre 2005, le Parti e OPART, quest'ultima per quanto di sua competenza, hanno sottoscritto un secondo addendum modificativo del Patto come sopra modificato (il "<b>II Addendum</b>").
    </p>
<p>
      Di seguito viene riprodotto, in sintesi, il contenuto del Patto come sopra modificato, con indicazione delle variazioni intervenute a seguito della sottoscrizione del II Addendum.
    </p>
<p>
<b>1. Finalità e contenuti del Patto <i></i></b>
</p>
<p>
      Il Patto disciplina i criteri di designazione dei membri del Consiglio di Amministrazione e del Collegio Sindacale di OPART e di IMMSI nonché le modalità di trasferimento di azioni OPART e IMMSI.
    </p>
<p>
<b>2.</b> <i></i><b>Società i cui strumenti sono oggetto del Patto</b> <i></i>
</p>
<p>
      Il Patto ha per oggetto le azioni delle seguenti società:
    </p>
<p>
      (a) OMNIAPARTECIPAZIONI S.p.A., con sede in Mantova, Piazza Vilfredo Pareto n. 3, capitale sociale pari a Euro 35.120.000,00, costituito da n. 35.120.000 azioni del valore nominale di Euro 1,00 cadauna.
    </p>
<p>
      (b) IMMSI S.p.A., con sede in Mantova, Piazza Vilfredo Pareto n. 3, capitale sociale pari a Euro 148.720.000,00, costituito da n. 286.000.000 azioni del valore nominale di 0,52 Euro cadauna.
    </p>
<p>
<b>3. Soggetti aderenti al Patto e azioni da essi detenute</b> <i></i>
</p>
<p>
      Il capitale sociale di OPART risulta suddiviso come segue:
    </p>
<p>
      - n. 26.162.594 azioni pari a circa il 74,5% del capitale sociale detenute da OMNIAINVEST, società controllata indirettamente da Roberto Colaninno;
    </p>
<p>
      - n. 8.957.406 azioni pari a circa il 25,5% del capitale sociale detenute da LM, società controllata da SO.PA.F. S.p.A. – Società di Partecipazioni Finanziarie, di cui Giorgio Magnoni è l'azionista di riferimento.
    </p>
<p>
      OPART e OMNIAINVEST detengono rispettivamente n. 145.191.262 azioni IMMSI, pari a circa il 50,77% del capitale sociale, e n. 11.547.900 azioni IMMSI, pari a circa il 4,04% del capitale sociale.
    </p>
<p>
      Roberto Colaninno detiene il controllo di OPART e di IMMSI, ai sensi dell'art. 93 del D.Lgs. 58/1998, indirettamente per il tramite della società controllate OMNIAHOLDING e OMNIAINVEST. Il Patto non inficia il controllo da parte di Roberto Colaninno.
    </p>
<p>
<b>4. Organi sociali di OPART</b> <i></i>
</p>
<p>
      Il Patto prevede, in merito alla designazione del Consiglio di Amministrazione e del Collegio Sindacale di OPART, quanto segue:
    </p>
<p>
<u>Consiglio di Amministrazione</u>
</p>
<p>
      Il Consiglio di Amministrazione di OPART è composto di cinque membri, di cui:
    </p>
<p>
      - quattro, designati da OMNIAINVEST, nelle persone di: Roberto Colaninno, che svolge anche il ruolo di Presidente, di Rocco Sabelli, Michele Colaninno e di Luciano La Noce, che svolge anche il ruolo di amministratore delegato;
    </p>
<p>
      - uno, designato da LM, nella persona di Giorgio Magnoni.
    </p>
<p>
      Nessun amministratore di OPART potrà essere revocato, salvo per giusta causa, senza il consenso della Parte che lo ha designato. Nel caso in cui venissero a cessare dalla carica uno o più amministratori, le Parti faranno quanto in loro potere affinché gli amministratori rimasti in carica e/o l'assemblea li sostituiscano con i soggetti che saranno designati dalla Parte che
      aveva proposto gli amministratori usciti.
    </p>
<p>
<u>Collegio Sindacale</u>
</p>
<p>
      Il Collegio Sindacale di OPART è composto di tre sindaci effettivi e due sindaci supplenti, di cui:
    </p>
<p>
      - due sindaci effettivi ed un sindaco supplente, designati da OMNIAINVEST, nelle persone di: Angelo Girelli, che svolge anche il ruolo di Presidente, Marco Spadaccini, sindaco effettivo e di Mauro Girelli, sindaco supplente;
    </p>
<p>
      - un sindaco effettivo e un sindaco supplente designati da LM, nella persona, rispettivamente di Alessandro Lai e di Alberto Almerighi.
    </p>
<p>
      L'eventuale sostituzione dei sindaci effettivi con i sindaci supplenti, ove possibile, manterrà inalterati i criteri di designazione di cui sopra.
    </p>
<p>
      Nel caso in cui venisse nominato un nuovo Collegio Sindacale, le Parti faranno sì che i membri del Collegio siano designati secondo i criteri di cui sopra, in quanto applicabili.
    </p>
<p>
<b>5. Organi Sociali di IMMSI</b> <i></i>
</p>
<p>
      Il Patto prevede, in merito alla designazione del Consiglio di Amministrazione e del Collegio Sindacale di IMMSI, quanto segue:
    </p>
<p>
<u>Consiglio di Amministrazione</u>
</p>
<p>
      Il Consiglio di Amministrazione di IMMSI è composto di nove membri, nominati per un triennio, come segue:
    </p>
<p>
      - cinque consiglieri, designati da OMNIAINVEST, nelle persone di: Roberto Colaninno, che svolge anche il ruolo di Presidente, Matteo Colaninno, Luciano La Noce, Rocco Sabelli e Mauro Gambaro;
    </p>
<p>
      - un consigliere, designato da LM, nella persona di Giorgio Magnoni;
    </p>
<p>
      - un consigliere, designato congiuntamente da OMNIAINVEST e LM, nella persona di Carlo d'Urso, che svolge anche il ruolo di Vice Presidente. Resta inteso che in caso di cessazione da parte di Carlo d'Urso dalla carica di amministratore e Vice Presidente: (i) esclusivamente al fine dell'applicazione dei criteri di sostituzione di seguito descritti Carlo d'Urso si
      intenderà come designato da LM; (ii) il Vice Presidente di IMMSI sarà designato congiuntamente da OMNIAINVEST e LM;
    </p>
<p>
      - due consiglieri indipendenti, designati dalle Parti congiuntamente, nelle persone di Giovanni Tamburi e Marco Reboa.
    </p>
<p>
      La designazione dell'/gli Amministratore Delegato/i spetterà a OMNIAINVEST, nei limiti di legge.
    </p>
<p>
      Nessun amministratore potrà essere revocato, salvo per giusta causa, senza il consenso della Parte che lo ha designato. Nel caso in cui venissero a cessare dalla carica uno o più amministratori, le Parti faranno quanto in loro potere affinché gli amministratori rimasti in carica e/o l'assemblea li sostituiscano con i soggetti che saranno designati dalla Parte che aveva
      proposto gli amministratori usciti.
    </p>
<p>
      Ove una delle Parti dovesse liquidare la propria partecipazione in OPART ai sensi del punto 6. che segue (la "<b>Parte Liquidata</b>"), troverà applicazione quanto previsto al successivo punto 9.(c).
    </p>
<p>
      In tale evenienza, sino all'eventuale verificarsi degli eventi di cui al successivo punto 9.(d), la nomina degli amministratori rispetterà i criteri di designazione di cui sopra. Al verificarsi di quanto previsto punto 9.(d), la Parte Liquidata farà sì che ciascun membro del Consiglio di Amministrazione dalla stessa nominato presenti le dimissioni dalla carica.
    </p>
<p>
<u>Collegio Sindacale</u>
</p>
<p>
      Il Collegio Sindacale di IMMSI è composto di tre sindaci effettivi, nelle persone di Angelo Girelli, che svolge anche il ruolo di Presidente, Alessandro Lai e Marco Spadaccini e di due sindaci supplenti, nella persona di Mauro Girelli e Maria Luisa Castellini.
    </p>
<p>
      Nel caso in cui venisse nominato un nuovo Collegio Sindacale, un sindaco effettivo, che svolgerà il ruolo di Presidente e un sindaco supplente saranno nominati da OMNIAINVEST, un sindaco effettivo sarà nominato da LM e un sindaco effettivo e un sindaco supplente saranno nominati dalla minoranza. Qualora la minoranza non dovesse avvalersi di tali nomine, un sindaco effettivo e un
      sindaco supplente saranno nominati da OMNIAINVEST.
    </p>
<p>
      Ove una delle Parti dovesse liquidare la propria partecipazione in OPART ai sensi del punto 6. che segue, troverà applicazione quanto previsto al successivo punto 9.(c).
    </p>
<p>
      Al verificarsi di quanto previsto al successivo punto 9.(d), la Parte Liquidata farà quanto in proprio potere affinché ciascun sindaco dalla stessa nominato presenti le dimissioni dalla carica.
    </p>
<p>
<b>6. Liquidazione della partecipazione in OPART</b> <i></i>
</p>
<p>
      Ai sensi del Patto, come modificato dal II Addendum, ciascuna Parte, anche disgiuntamente, potrà esercitare in qualsiasi momento il diritto di subentrare direttamente, in tutto o in parte, nella titolarità e nel possesso diretto di un ammontare percentuale di tutte le azioni IMMSI possedute da OPART che sia corrispondente alla percentuale di azioni OPART di cui ciascuna Parte
      è titolare. In tal caso, tenendo conto della situazione debitoria di OPART, le Parti collaboreranno in buona fede per individuare le modalità più idonee (assegnazione delle azioni IMMSI e della quota di debito relativa, acquisto di azioni proprie da parte di OPART, acquisto di azioni OPART, etc.) per far conseguire il risultato richiesto da una di esse.
    </p>
<p>
<b>7. Esistenza di vincoli sul trasferimento delle azioni IMMSI</b> <i></i>
</p>
<p>
      LM si è impegnata a non acquistare azioni IMMSI senza il preventivo consenso scritto di OMNIAINVEST.
    </p>
<p>
      Il Patto prevede, altresì, ove vi fosse una Parte Liquidata ai sensi della procedura di cui al precedente punto 6., il diritto di prelazione sulle azioni IMMSI detenute dalla Parte Liquidata e/o da OPART a favore dell'altra Parte e di OPART (il "<b>Diritto di Prelazione</b>").
    </p>
<p>
<b>8. Esistenza di vincoli sul trasferimento delle azioni OPART</b> <i></i>
</p>
<p>
      In caso di cessione di azioni OPART da parte del socio di maggioranza assoluta (50,01%) (il "<b>Socio di Maggioranza</b>"), il Patto prevede, altresì, il diritto di co-vendita proporzionale a favore del socio di minoranza. Parimenti lo stesso diritto di co-vendita proporzionale è previsto a favore del Socio di Maggioranza in caso di cessione di azioni OPART da parte del
      socio di minoranza.
    </p>
<p>
      In caso di cessione di tutte le azioni OPART da parte del Socio di Maggioranza (50,01%), il Patto prevede, infine, l'obbligo del socio di minoranza a cedere tutte le loro azioni OPART al terzo acquirente, ove il prezzo proposto sia tale da far conseguire un IRR almeno pari al 20% sull'investimento iniziale in OPART.
    </p>
<p>
<b>9. Durata del Patto</b> <i></i>
</p>
<p>
      Relativamente alla durata del Patto e alla sua eventuale cessazione anticipata, è previsto che:
    </p>
<p>
      (a) per effetto della sottoscrizione del II Addendum, il Patto (la cui prima scadenza era stata fissata al 14 novembre 2005), è rinnovato e sarà valido e vincolante per le Parti e per OPART, per quanto di competenza, sino alla data nella quale sarà tenuta l'assemblea di OPART convocata per l'approvazione del bilancio chiuso al 31 dicembre 2005;
    </p>
<p>
      (b) il Patto cesserà anticipatamente qualora OPART e/o ciascuna Parte Liquidata, singolarmente o congiuntamente tra di loro, non esercitassero più il controllo di IMMSI ai sensi dell'art. 2359, comma 1, punti 1 o 2, codice civile.
    </p>
<p>
      (c) il Patto rimarrà in vigore anche nei confronti di ciascuna Parte Liquidata esclusivamente in relazione alla nomina dei membri del Consiglio di Amministrazione, del Collegio Sindacale di IMMSI, per l'impegno a non acquistare azioni IMMSI e per il Diritto di Prelazione.
    </p>
<p>
      (d) il Patto sarà automaticamente sciolto e non produrrà ulteriori effetti nei confronti delle Parti ove la Parte Liquidata cedesse un numero di azioni IMMSI pari o superiore al 20% della quota detenuta a seguito della liquidazione della partecipazione in OPART.
    </p>
<p>
<b>10. Deposito presso il Registro delle Imprese</b> <i></i>
</p>
<p>
      Il Patto è stato depositato in data 23 dicembre 2003 e successivamente in data 27 aprile 2004 presso il Registro delle Imprese di Mantova. Il II Addendum modificativo del Patto sarà depositato presso il Registro delle Imprese di Mantova nei termini di legge.
    </p>
<p>
      19 novembre 2005
    </p>
<p>
<strong><font face="Helv" size="2">PATTO SCADUTO PER DECORRENZA DEL TERMINE</font></strong>
</p>
<p>
<b>[IK.3.05.1]