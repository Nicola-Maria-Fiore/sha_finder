/strong>
</p>
<hr/>
<p align="center">
       <b>Pandette S.r.l.- Partecipazioni Editoriali S.r.l.</b>
</p>
<p align="justify">
      Ai sensi e per gli effetti dell’articolo 122 del D. Lgs. del 24 febbraio 1998, ("<b>TUF</b>") e degli artt. 129 e ss. del Regolamento adottato con delibera Consob n. 11971 del 14 maggio 1999 come successivamente modificato ed integrato ("<b>Regolamento Emittenti</b>"), si rende noto quanto segue.
    </p>
<p align="justify">
<b>Premessa</b>
</p>
<p align="justify">
      In data 6 aprile 2012 Pandette S.r.l. ("<b>Pandette</b>") e Partecipazioni Editoriali S.r.l. ("<b>Partecipazioni Editoriali</b>") hanno perfezionato un contratto preliminare di compravendita avente ad oggetto l’acquisto da parte di Pandette di n. 38.411.642 azioni ordinarie (le "<b>Azioni</b>") di RCS MediaGroup S.p.A. detenute da Partecipazioni
      Editoriali, la cui esecuzione non potrà avvenire prima del giorno 8 maggio 2012 (il "<b>Contratto Preliminare</b>").
    </p>
<p align="justify">
      Con accordo <i>a latere</i> del 6 aprile 2012 (l’"<b>Accordo</b>"), Pandette e Partecipazioni Editoriali hanno altresì concordato specifiche pattuizioni parasociali vigenti nelle more dell’esecuzione del Contratto Preliminare, e rilevanti ai sensi dell’articolo 122 del TUF, che sono descritte nel prosieguo.
    </p>
<p align="justify">
<b>A. SOCIETA’ I CUI STRUMENTI FINANZIARI SONO OGGETTO DELL’ACCORDO</b>
</p>
<p align="justify">
      L’Accordo contiene alcune pattuizioni rilevanti ai sensi dell’articolo 122 del TUF relative ad azioni ordinarie di RCS MediaGroup S.p.A., società con sede in Milano, Via Angelo Rizzoli n. 8, iscritta al Registro delle Imprese di Milano al n. 12086540155 ("<b>RCS</b>") avente azioni quotate sul Mercato Telematico Azionario organizzato e gestito da Borsa Italiana
      S.p.A..
    </p>
<p align="justify">
<b>B. NUMERO DELLE AZIONI OGGETTO DELL’ACCORDO</b>
</p>
<p align="justify">
      L’Accordo ha ad oggetto n. 38.411.642 azioni ordinarie di RCS di proprietà di Partecipazioni Editoriali e rappresentative del 5,24% del capitale sociale rappresentato da azioni ordinarie di RCS. Tali azioni rappresentano il 100% delle azioni conferite nell’Accordo.
    </p>
<p align="justify">
<b>C. SOGGETTI ADERENTI ALL’ACCORDO</b>
</p>
<p align="justify">
<b>Pandette S.r.l.</b> a socio unico, con sede in Milano, via Borgogna n. 3, iscritta al Registro delle Imprese di Milano al n. 08049870150, capitale sociale interamente sottoscritto e versato per Euro 21.000,00.
    </p>
<p align="justify">
<b>Partecipazioni Editoriali S.r.l.</b> a socio unico, con sede in Roma, Via Colonna Vittoria n. 39, iscritta al Registro delle Imprese di Roma al n. 09228631009, capitale sociale interamente sottoscritto e versato per Euro 10.000.000,00.
    </p>
<p align="justify">
<b>D. CONTENUTO E DURATA DELL’ACCORDO</b>
</p>
<p align="justify">
      In considerazione del fatto che nelle more dell’esecuzione della compravendita delle Azioni si terrà l’assemblea dei soci di RCS convocata per il giorno 2 maggio 2012, in unica convocazione, avente ad oggetto, <i>inter alia</i>, la nomina del nuovo Consiglio di Amministrazione e del nuovo Collegio Sindacale di RCS (l’"<b>Assemblea</b>") e che è
      interesse essenziale di Pandette disporre del diritto di voto connesso alle Azioni già in tale sede, ai sensi dell’Accordo, Partecipazioni Editoriali si è impegnata:
    </p>
<div style="margin-left: 2em">
<p align="justify">
<i>(i)</i> a depositare i certificati relativi al possesso delle Azioni entro la c.d. <i>record date</i> prevista per l’Assemblea con le modalità stabilite dall’avviso di convocazione dell’Assemblea;
      </p>
<p align="justify">
<i>(ii)</i> ad esercitare i diritti di voto connessi alle Azioni nell’Assemblea secondo le istruzioni scritte di Pandette;
      </p>
<p align="justify">
<i>(iii)</i> a non presentare o concorrere a presentare per l’Assemblea, neppure per interposta persona e/o fiduciaria, liste di candidati alla carica di amministratori o sindaci di RCS; e
      </p>
<p align="justify">
<i>(iv)</i> a non acquistare ulteriori azioni RCS fino alla data del 2 maggio 2012 (inclusa).
      </p>
</div>
<p align="justify">
      L’Accordo è efficace dal 6 aprile 2012 e fino al termine dell’Assemblea.
    </p>
<div style="margin-left: 2em">
<p align="justify">
<b>E. UFFICIO DEL REGISTRO DELLE IMPRESE PRESSO CUI L’ACCORDO E’ DEPOSITATO</b>
</p>
</div>
<p align="justify">
      L’Accordo di cui al presente estratto viene depositato presso il Registro delle Imprese di Milano in data 11 aprile 2012.
    </p>
<p align="justify">
      Il presente estratto costituisce una sintesi dell’Accordo ai soli fini della pubblicazione di legge. Ad ogni effetto ha valore esclusivamente il testo integrale depositato e comunicato ai sensi di legge.
    </p>
<p align="justify">
      11 aprile 2012
    </p>
<p align="left">
<strong>[HA.6.12.1]