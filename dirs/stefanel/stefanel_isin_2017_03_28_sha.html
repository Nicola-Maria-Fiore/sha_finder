/strong>
</p>
<hr/>
<p align="center">
<strong>STEFANEL SPA</strong>
</p>
<p>
<strong>1. Premesse</strong>
</p>
<p>
      Ai sensi dell’art. 122 del Decreto Legislativo 24 febbraio 1998, n. 58 (“<strong>TUF</strong>”) e dell’art. 130 del Regolamento Consob n. 11971 del 14 maggio 1999 (“<strong>Regolamento Emittenti</strong>”), si rende noto quanto segue.
    </p>
<p>
      In data 23 marzo 2017 (la “<strong>Data di Sottoscrizione</strong>”), Giuseppe Stefanel, nato a Ponte di Piave (TV), il giorno 31 agosto 1952, codice fiscale STFGPP52M31G846S, residente in Oderzo (TV), via G. Garibaldi n. 198 (“<strong>GS</strong>”), Trinity Investments Designated Activity Company (già Trinity Investments Limited), <em>limited company</em> di
      diritto inglese gestita da Attestor Capital LLP, con sede legale in Irlanda, Dublin 1, Fourth Floor 3, George’s Dock, IFSC (“<strong>Trinity</strong>”), e Oxy Capital Italia S.r.l., società di consulenza specializzata in operazioni di <em>turnaround</em>, con sede legale in Milano (MI), via San Barnaba n. 32, iscritta al Registro delle Imprese di Milano al n. 2024349,
      codice fiscale e partita IVA n. 08414750961 (“<strong>Oxy</strong>” e, congiuntamente con Trinity, gli “<strong>Investitori</strong>”) hanno sottoscritto un protocollo di intesa (il “<strong>Protocollo di Intesa</strong>”) che disciplina le intese raggiunte in relazione ad una possibile operazione di intervento da parte degli Investitori, volta a
      realizzare una manovra finanziaria che consenta l’implementazione di un <em>turnaround</em> della società <strong>Stefanel S.p.A.</strong>, con sede legale in Ponte di Piave (TV), via Postumia n. 85, codice fiscale e numero di iscrizione presso il Registro delle Imprese di Treviso 154803, partita IVA 01413940261 (“<strong>Stefanel</strong>” o la
      “<strong>Società</strong>”), tramite l’inserimento di professionisti esterni di comprovata esperienza manageriale che permettano la realizzazione di un processo di ristrutturazione e risanamento nonché attraverso l’immissione di nuove risorse finanziarie (l’“<strong>Operazione</strong>”), da effettuarsi anche mediante l’esecuzione di
      un accordo di ristrutturazione del debito ai sensi dell’art. 182-<em>bis</em>, comma primo, del Regio Decreto 16 marzo 1942, n. 267 (l’“<strong>Accordo di Ristrutturazione</strong>”) con le principali banche creditrici di Stefanel (le “<strong>Banche</strong>”).
    </p>
<p>
      Il Protocollo di Intesa delinea i principali termini finanziari dell’Operazione – che sono parimenti riflessi in un accordo quadro sottoscritto dagli Investitori e Stefanel, che riassume i termini e le condizioni essenziali sulla cui base gli Investitori si propongono di definire con la Società i necessari documenti contrattuali disciplinanti l’Operazione
      (l’“<strong>Accordo Quadro</strong>”), nonché nell’Accordo di Ristrutturazione e in tutti gli altri accordi che verranno perfezionati, <em>inter alia</em>, tra GS e gli Investitori (il “<strong>Contratto GS-Investitori</strong>”), tra gli Investitori, GS e la Società e tra gli Investitori e le Banche, eventualmente anche attraverso un unico
      contratto (il “<strong>Contratto di Investimento</strong>”) –  prevedendo, <em>inter alia</em>, quanto segue:
    </p>
<blockquote>
<p>
        (i) l’erogazione da parte di Trinity, delle principali Banche (le “<strong>Banche Finanziatrici</strong>”) e di GS di nuove risorse finanziarie in favore della Società per un importo complessivo pari a circa Euro 25 milioni, che saranno utilizzate dalla Società per supportare l’implementazione del proprio piano industriale;
      </p>
<p>
        (ii) la cessione <em>pro soluto</em> da parte delle principali Banche agli Investitori di parte del credito dalle stesse vantato nei confronti della Società;
      </p>
<p>
        (iii) la conversione in azioni di nuova emissione e in strumenti finanziari partecipativi della Società, da parte di una società di nuova costituzione detenuta al 100% da Trinity (“<strong>Holdco</strong>”), del credito così ceduto agli stessi mediante la sottoscrizione di un aumento di capitale riservato (l’“<strong>Aumento di
        Capitale</strong>”) e l’emissione di strumenti finanziari partecipativi, a fronte del quale Trinity, per il tramite di Holdco, verrà a detenere una partecipazione di maggioranza nel capitale sociale di Stefanel pari a circa il 75% del capitale sociale;
      </p>
<p>
        (iv) il consolidamento del residuo credito del ceto bancario nei confronti della Società; e
      </p>
<p>
        (v) il riscadenziamento a 8 (otto) anni del debito ipotecario della Società.
      </p>
</blockquote>
<p>
      Il Protocollo di Intesa prevede, altresì, che, subordinatamente al verificarsi di una serie di condizioni meglio descritte nel Protocollo di Intesa e nell’Accordo Quadro (che includono, i<em>nter alia,</em> l’omologazione da parte del Tribunale di Treviso dell’Accordo di Ristrutturazione e l’ottenimento da parte della Consob dell’esenzione
      dell’obbligo di promuovere un’offerta pubblica di acquisto obbligatoria a carico degli Investitori sulle azioni ordinarie della Società, ai sensi e per gli effetti dell’art. 106, comma quinto, lett. a) del TUF) e comunque entro 45 (quarantacinque) giorni di calendario dal passaggio in giudicato del decreto di omologazione dell’Accordo di Ristrutturazione, la
      <em>corporate governance</em> di Stefanel dovrà essere adeguata sulla base di talune linee guida già delineate nel Protocollo di Intesa e che saranno oggetto, tra l’altro, di uno specifico patto parasociale di durata triennale (il “<strong>Patto Parasociale</strong>”) che dovrà essere stipulato tra GS, Trinity e le società Elca S.r.l. in liquidazione
      (attualmente titolare di n. 5.928.000 azioni ordinarie di Stefanel, pari al 7,013% del capitale sociale della Società); CO.GE.I. S.r.l. in liquidazione (attualmente titolare di n. 24.691.602 azioni ordinarie di Stefanel, pari al 29,212% del capitale sociale della Società) e  Finpiave S.p.A. (attualmente titolare di n. 17.183.327 azioni ordinarie di Stefanel, pari al 20,329%
      del capitale sociale della Società) (i “<strong>Soci di Maggioranza</strong>” e, unitamente a GS, gli “<strong>Attuali Azionisti</strong>” di Stefanel).
    </p>
<p>
<strong>2. Società i cui strumenti finanziari sono oggetto delle pattuizioni parasociali</strong>
</p>
<p>
      Stefanel S.p.A., società per azioni di diritto italiano, avente sede legale in Ponte di Piave (TV), via Postumia n. 85, codice fiscale e numero di iscrizione presso il Registro delle Imprese di Treviso 154803, partita IVA 01413940261, capitale sociale Euro 16.496.437,95, interamente versato, diviso in n. 84.526.556 azioni ordinarie e n. 1.994 azioni di risparmio, senza valore nominale,
      e con azioni ordinarie ammesse alle negoziazioni nel Mercato Telematico Azionario organizzato e gestito da Borsa Italiana S.p.A.
    </p>
<p>
<strong>3. Tipo di accordo e finalità del Protocollo di Intesa e del Patto Parasociale</strong>
</p>
<p>
      Le pattuizioni parasociali contenute nel Protocollo di Intesa che verranno riflesse nel Patto Parasociale, sono riconducibili alla fattispecie di cui all’art. 122, comma primo e comma quinto, lett. a) del TUF e sono riprodotte in sintesi al paragrafo 6 che segue.
    </p>
<p>
      4. <strong>Soggetti aderenti al Protocollo di Intesa e al Patto Parasociale e strumenti finanziari conferiti</strong>
</p>
<p>
      Le pattuizioni parasociali contenute nel Protocollo di Intesa, e quelle che verranno riflesse nel Patto Parasociale vincolano:
    </p>
<ul>
<li>
<strong>Giuseppe Stefanel</strong>, nato a Ponte di Piave (TV), il giorno 31 agosto 1952, codice fiscale STFGPP52M31G846S, residente in Oderzo (TV), via G. Garibaldi n. 198;
      </li>
<li>
<strong>Trinity Investments Designated Activity Company</strong>, <em>limited company</em> di diritto inglese gestita da Attestor Capital LLP, con sede legale in Irlanda, Dublin 1, Fourth Floor 3, George’s Dock, IFSC;
      </li>
<li>
<strong>Elca S.r.l. in liquidazione</strong> con sede legale in Ponte di Piave (TV), via Postumia n. 85, iscritta al Registro delle imprese di Treviso numero di registrazione, codice fiscale e partita IVA n. 03936060262;
      </li>
<li>
<strong>CO.GE.I. S.r.l. in liquidazione</strong> con sede legale in Ponte di Piave (TV), via Postumia n. 85, iscritta al Registro delle imprese di Treviso al n. 07855190158, codice fiscale n. 07855190158 e partita IVA n. 04037200260;
      </li>
<li>
<strong>Finpiave S.p.A.</strong> con sede legale in Roma, via Emanuele Gianturco n. 11 e sede amministrative e operativa a Ponte di Piave (TV), via delle Industrie n. 19, iscritta al Registro delle imprese di Roma, numero si registrazione, codice fiscale e partita IVA n. 01482930268.
      </li>
</ul>
<p>
      Alla Data di Sottoscrizione:
    </p>
<ul>
<li>
<strong>GS</strong> non detiene direttamente alcuna azione ordinaria di Stefanel ma, grazie al controllo sui Soci di Maggioranza, è l’azionista di riferimento della Società; <strong></strong>
</li>
<li>
<strong>Elca S.r.l. in liquidazione</strong> detiene n. 5.928.000 azioni ordinarie di Stefanel, pari al 7,013% del capitale sociale della Società);
      </li>
<li>
<strong>CO.GE.I. S.r.l. in liquidazione</strong> detiene n. 24.691.602 azioni ordinarie di Stefanel, pari al 29,212% del capitale sociale della Società);
      </li>
<li>
<strong>Finpiave S.p.A. detiene</strong> n. 17.183.327 azioni ordinarie di Stefanel, pari al 20,329% del capitale sociale della Società; <strong></strong>
</li>
<li>
<strong>Trinity</strong> non detiene alcuna azione ordinaria della Società; <strong></strong>
</li>
<li>
<strong>Holdco</strong> non detiene alcuna azione ordinaria della Società ma, una volta costituita e ad esito dell’esecuzione dell’Aumento di Capitale, verrà a detenere una partecipazione pari a circa il 75% del capitale sociale della Società. <strong></strong>
</li>
</ul>
<p>
<strong>5. Soggetto controllante ai sensi dell’art. 93 del TUF</strong>
</p>
<p>
      Alla Data di Sottoscrizione, Giuseppe Stefanel, grazie al controllo sui Soci di Maggioranza, esercita il controllo di diritto sulla Società ai sensi dell’art. 93 del TUF.
    </p>
<p>
<strong>6. Pattuizioni rilevanti contenute nel Protocollo di Intesa e nel Patto Parasociale</strong>
</p>
<p>
<strong><em>6.1 Impegni relativi alla corporate governance</em></strong>
</p>
<p>
<em>6.1.1 Consiglio di Amministrazione</em>
</p>
<p>
      Con riferimento alla composizione dell’organo amministrativo della Società ed alla nomina dei relativi componenti, il Protocollo d’Intesa dispone che il Patto Parasociale dovrà prevedere che Trinity (attraverso Holdco) e GS (attraverso i Soci di Maggioranza) presenteranno e voteranno congiuntamente una lista di candidati per la nomina del Consiglio di Amministrazione
      di Stefanel.
    </p>
<p>
      La maggioranza dei componenti dell’organo amministrativo della Società sarà espressione di Holdco. In particolare, il Consiglio di Amministrazione sarà composto da 9 (nove) membri, dei quali: <em>(i)</em> 2 (due) membri, tra cui sarà individuato il Presidente, saranno scelti tra i soggetti candidati dagli Attuali Azionisti; <em>(ii)</em> 5 (cinque) membri –
      tra i quali sarà individuato l’Amministratore Delegato e tra cui già si individuano i signori Stefano Visalli e Stefano Romanengo – saranno scelti tra i soggetti candidati da Trinity; e <em>(iii)</em> 2 (due) membri saranno indipendenti, fermo restando che il nominativo del primo membro indipendente inserito nella lista di maggioranza dovrà essere di gradimento
      delle Banche Finanziatrici. Resta inteso che il secondo membro indipendente potrà essere estratto dalla lista presentata da uno o più azionisti di minoranza o, in sua assenza, dalla lista presentata congiuntamente dagli Investitori e GS.<br/>
      GS sarà nominato Presidente del Consiglio di Amministrazione della Società e allo stesso verrà riconosciuto un emolumento annuo omnicomprensivo in linea con quello attribuito – secondo la prassi di mercato così come riportata a pagina 23 del documento di “<em>Autodisciplina, Remunerazioni e Comply-or-Explain</em>” anno 2016 - Estratto delle Note e Studi
      n. 18/2016 redatto a cura di Assonime – ai soggetti che ricoprono la medesima carica di Presidente del Consiglio di Amministrazione privi di deleghe operative (l’“<strong>Emolumento</strong>”).
    </p>
<p>
      Gli Investitori e GS faranno sì che, contestualmente alla stipula del Patto Parasociale, Stefanel e GS sottoscrivano un accordo (l’“<strong>Accordo Società-GS</strong>”) avente a oggetto, da un lato, <em>(a)</em> l’impegno della Società a fare in modo che: (i) GS sia nominato Presidente del Consiglio di Amministrazione (senza deleghe operative) per un
      periodo non inferiore a 5 (cinque) anni dalla data di sottoscrizione dell’Accordo Società; e (ii) gli sia riconosciuto l’Emolumento come sopra indicato; e, dall’altro lato, <em>(b)</em> l’impegno da parte di GS a ricoprire tale ruolo durante il predetto quinquennio e a svolgere l’attività a esso correlata.
    </p>
<p>
      Nell’ambito del Consiglio di Amministrazione sarà creato un Comitato Strategico, con funzioni consultive, composto da 5 (cinque) consiglieri, che si riunirà con cadenza mensile e nel quale saranno discusse, con adeguato supporto informativo, la <em>performance</em> e l’indirizzo strategico del gruppo facente capo a Stefanel. Il Comitato Strategico sarà composto:
      <em>(i)</em> dall’Amministratore Delegato; <em>(ii)</em> dal Presidente della Società; <em>(iii)</em> da un consigliere tra quelli candidati dagli Investitori; <em>(iv)</em> da un ulteriore consigliere tra quelli candidati dagli Investitori che sia però di gradimento degli Attuali Azionisti; e <em>(v)</em> da un consigliere tra quelli candidati dagli Attuali Azionisti che
      sia però di gradimento degli Investitori.
    </p>
<p>
      Il Comitato Strategico delibererà a maggioranza dei suoi membri, tra l’altro, con riferimento alle proposte da formulare al Consiglio di Amministrazione in merito a: <em>(i)</em> modifiche significative alle linee guida strategiche del piano industriale; <em>(ii)</em> aumenti di capitale; <em>(iii)</em> acquisizioni, cessioni, investimenti o piani di sviluppo non previsti nel
      piano industriale; <em>(iv)</em> riorganizzazioni significative del gruppo facente capo a Stefanel; e <em>(v)</em> modifiche del <em>budget</em> se significativamente divergente da quanto previsto nel piano industriale.<br/>
      Sarà inoltre definito un sistema in materia di incentivazione per le figure apicali della Società.
    </p>
<p>
<em>6.1.2 Collegio Sindacale</em>
</p>
<p>
      Con riferimento alla composizione del Collegio Sindacale della Società ed alla nomina dei relativi componenti, il Protocollo d’Intesa dispone che il Patto Parasociale dovrà prevedere che il Collegio Sindacale sia composto da 5 (cinque) membri di cui 3 (tre) effettivi e 2 (due) supplenti. 2 (due) sindaci saranno scelti tra i soggetti candidati dagli Investitori, di cui 1
      (uno) avrà ricevuto il gradimento delle Banche Finanziatrici, mentre il terzo sindaco, che rivestirà la carica di Presidente, sarà eletto tra i candidati della lista di minoranza, ove presente, ovvero tra i candidati della lista di maggioranza.
    </p>
<p>
<em><strong>6.2 Impegni preliminari all’esecuzione dell’Operazione</strong></em>
</p>
<p>
      Il Protocollo di Intesa prevede, altresì, che, entro 5 (cinque) giorni dall’accettazione da parte di Stefanel dell’Accordo Quadro, GS dovrà farà quanto in suo potere, anche ai sensi e per gli effetti dell’art. 1381 cod. civ., affinché (i) il dott. Stefano Visalli venga cooptato nel Consiglio di Amministrazione della Società e siano a questi
      conferiti i poteri (a) di supervisione dell’Operazione, ivi inclusi i poteri di supervisione relativi alla gestione dei rapporti con le principali Banche e con i principali fornitori della Società; (b) di controllo dei flussi di tesoreria e dei pagamenti della Società in relazione al piano industriale; (c) di controllo delle azioni di riduzione dei costi e ottimizzazione del
      business di Stefanel così come previsto dal piano industriale; e (ii) la società McKinsey venga nominata quale <em>advisor</em> del <em>turnaround</em>.
    </p>
<p>
      Successivamente alla stipulazione dell’Accordo di Ristrutturazione, GS dovrà fare quanto in suo potere, anche ai sensi e per gli effetti dell’art. 1381 cod. civ., affinché il Consiglio di Amministrazione di Stefanel convochi l’assemblea straordinaria e ordinaria di Stefanel per deliberare in merito: (i) a tutte le modifiche statutarie che si renderanno
      necessarie, in forma e sostanza coincidente con quanto previsto nel Protocollo di Intesa, nell’Accordo Quadro e nel Contratto di Investimento; (ii) all’Aumento di Capitale nei termini e alle condizioni di cui al Protocollo di Intesa, all’Accordo Quadro e al Contratto di Investimento; (iii) all’emissione degli strumenti finanziari partecipativi di Stefanel nei termini
      e alle condizioni di cui al Protocollo di Intesa, all’Accordo Quadro e al Contratto di Investimento; e (iv) all’approvazione di tutte le altre attività connesse e propedeutiche all’Operazione.
    </p>
<p>
      Le deliberazioni sopra indicate dovranno essere assunte, per quanto possibile tenuto conto dei termini di legge, anticipatamente rispetto alla data prevista per l’omologazione dell’Accordo di Ristrutturazione da parte del Tribunale competente e potranno eventualmente avere efficacia sospensivamente condizionata all’omologazione medesima.
    </p>
<p>
<strong><em>6.3</em></strong> <em><strong>Impegni relativi all’esecuzione dell’Operazione</strong></em>
</p>
<p>
      Subordinatamente all’intervenuto verificarsi di tutte le condizioni sospensive di cui all’Accordo Quadro, nonché delle ulteriori condizioni che saranno previste nel Contratto di Investimento, GS dovrà fare quanto in suo potere affinché vengano poste in essere – per quanto di rispettiva competenza o farà sì che siano compiute dal soggetto cui sono
      richieste – le attività, <em>inter alia</em>, di seguito elencate, e in generale tutte le attività che saranno previste dal Contratto di Investimento e che si renderanno comunque necessarie per l’esecuzione dell’Operazione:
    </p>
<p>
      (A) corretta e puntuale esecuzione alle delibere assembleari previste ai sensi del Protocollo di Intesa, dell’Accordo Quadro e del Contratto di Investimento;
    </p>
<p>
      (B) dimissioni, con effetto dal 5° (quinto) giorno lavorativo successivo alla data in cui tutte le condizioni sospensive dell’Accordo Quadro si siano avverate ovvero siano state rinunciate (la “<strong>Data di Esecuzione</strong>”), di tutti gli amministratori della Società, con relativa dichiarazione di non avere nulla a che pretendere dalla Società, fatto
      salvo il diritto all’emolumento maturato fino alla data di efficacia delle dimissioni e, purché senza oneri ulteriori in capo alla Società (rispetto a quanto già accantonato), il trattamento di fine mandato;
    </p>
<p>
      (C) dimissioni, con effetto alla Data di Esecuzione, di tutti gli amministratori delle Società Controllate, con relativa dichiarazione di non avere nulla a che pretendere dalle Società Controllate a titolo di emolumento per le cariche di consiglieri di amministrazione ricoperte sino alle dimissioni, fatto salvo il diritto all’emolumento maturato fino alla data di efficacia
      delle dimissioni e, purché senza oneri ulteriori in capo alla Società (rispetto a quanto già accantonato), il trattamento di fine mandato;
    </p>
<p>
      (D) delibera da parte dell’assemblea ordinaria della Società, debitamente convocata, della nomina quali amministratori delle persone all’uopo designate come previsto dal Protocollo di Intesa, dall’Accordo Quadro e dal Contratto di Investimento;
    </p>
<p>
      (E) strutturazione dell’Aumento di Capitale nei termini e alle condizioni di cui al Protocollo di Intesa, all’Accordo Quadro e al Contratto di Investimento.
    </p>
<p>
      Il Protocollo di Intesa prevede anche che GS si impegni (i) a compiere alla Data di Esecuzione, e far sì che siano compiute da tutti i Soci di Maggioranza, tutte le attività tali da consentire a questi ultimi e, quindi, alla Società di adempiere a quanto previsto dal presente paragrafo e, più in generale, di adempiere a tutte le attività previste dal Protocollo di
      Intesa, dall’Accordo Quadro e che saranno previste e disciplinate nel Contratto di Investimento e in tutta la documentazione contrattuale relativa all’Operazione, facendo tutto quanto in suo potere affinché, tra le altre cose, gli organi societari competenti dei Soci di Maggioranza votino in senso conforme a consentire che sia data corretta e puntuale esecuzione alle
      delibere della Società che dovranno essere assunte ai sensi del Protocollo di Intesa, dell’Accordo Quadro e del Contratto di Investimento; nonché (ii) ad astenersi dal porre in essere atti che ostacolino o siano in contrasto con l’Operazione.
    </p>
<p>
<strong>7. Durata del Patto Parasociale</strong>
</p>
<p>
      Come sopra indicato, il perfezionamento dell’Operazione e, conseguentemente, la stipula del Patto Parasociale, è sospensivamente condizionata all’avveramento di talune condizioni sospensive meglio specificate nel Protocollo di Intesa e nell’Accordo Quadro, che includono, <em>inter alia</em>, l’omologazione da parte del Tribunale di Treviso dell’Accordo di
      Ristrutturazione e l’ottenimento da parte della Consob dell’esenzione dell’obbligo di promuovere un’offerta pubblica di acquisto obbligatoria a carico degli Investitori sulle azioni ordinarie della Società, ai sensi e per gli effetti dell’art. 106, comma quinto, lett. a) del TUF.
    </p>
<p>
      Ciò premesso, il Protocollo di Intesa prevede che, entro 45 (quarantacinque) giorni di calendario dal passaggio in giudicato del decreto di omologazione dell’Accordo di Ristrutturazione, la <em>corporate governance</em> di Stefanel dovrà essere adeguata con quanto previsto e disciplinato dal Protocollo di Intesa. Il Patto Parasociale che verrà stipulato a tale proposito
      avrà una durata di 3 (tre) anni dalla relativa data di sottoscrizione.
    </p>
<p>
<strong>8. Eventuale soggetto che possa in virtù del Protocollo Di Intesa esercitare il controllo sulla Società</strong>
</p>
<p>
      A fronte della conversione del credito acquisito da Holdco in azioni di nuova emissione e strumenti finanziari partecipativi della Società di cui al punto (iii) del paragrafo 1 che precede, Trinity, per il tramite di Holdco, verrebbe a detenere una partecipazione di maggioranza nel capitale sociale di Stefanel che gli Investitori stimano pari a circa il 75%.
    </p>
<p>
<strong>9. Deposito</strong>
</p>
<p>
      Il Protocollo di Intesa è stato depositato presso il Registro delle Imprese di Treviso in data 28 marzo 2017.
    </p>
<p>
<strong>10. Sito internet ove sono pubblicate le informazioni essenziali</strong>
</p>
<p>
      Le informazioni essenziali relative alle pattuizioni parasociali contenute nel Protocollo di Intesa sono pubblicate, ai sensi dell’art. 130 del Regolamento Emittenti, sul sito internet di Stefanel all’indirizzo <em>www.stefanel.com</em>.
    </p>
<p>
      28 marzo 2017
    </p>
<p>
<strong>[SP.2.17.1]