/strong>
</p>
<hr/>
</div>
<div>
<p align="center">
<strong>Alex S.r.l, TASNCH Holding S.p.A. e</strong>
</p>
<p align="center">
<strong>TAS – Tecnologia Avanzata dei Sistemi S.p.A.</strong>
</p>
<p>
          Si riportano di seguito le informazioni essenziali, ai sensi dell’art. 122 TUF e dell’art. 130 RE:
        </p>
<p>
          (i) dell’accordo di investimento contenente pattuizioni parasociali relativamente (i) ad Alex S.r.l. con sede legale in Milano, via San Sisto n. 6, capitale sociale Euro 1.500,00 i.v., iscritta al Registro delle imprese di Milano, codice fiscale e partita IVA n. 09033880965 (“<strong>Alex</strong>”), nonché (ii) a TASNCH Holding S.p.A. con sede legale in Milano,
          via Andrea Appiani n. 12, capitale sociale Euro 120.000,00 i.v, iscritta al Registro delle imprese di Milano, codice fiscale e partita IVA n. 03222440160 (“<strong>TASCNH</strong>”) e (iii) a TAS - Tecnologia Avanzata dei Sistemi S.p.A.”, in forma abbreviata “TAS S.p.A.”, con sede legale in Roma, via Benedetto Croce n. 6, capitale sociale Euro 14.330.645,50
          interamente versato, suddiviso in n. 41.768.449 azioni ordinarie prive di valore nominale, iscritta al Registro delle imprese di Roma con il n. 05345750581, codice fiscale e partita IVA n. 03984951008 (“<strong>TAS</strong>”) (il “<strong>Patto Investitori Alex 2</strong>”), stipulato in data 17 maggio 2016 tra GUM International S.r.l., con sede legale in Milano,
          Via San Sisto n. 6, iscritta al Registro delle Imprese di Milano, codice fiscale e partita IVA n. 02323290966 (“<strong>GUM International</strong>”) e Athena Capital S.à r.l. in nome e per conto di Athena Capital Balanced Fund 2 un comparto di Athena Capital Fund SICAV-FIS, un fondo di diritto lussemburghese regolamentato dal CSSF
          (“<strong>Athena</strong>”);
        </p>
<p>
          (ii) del contratto contenente pattuizioni parasociali relativamente a GUM Consulting S.r.l., con sede legale in Milano, via San Sisto n. 6, iscritta al Registro delle Imprese di Milano, codice fiscale e partita IVA n. 09439630964 (“<strong>GUM Consulting</strong>”), GUM International, Alex, Verde S.à.r.l., società con socio unico, con sede legale in 55 Avenue
          Pasteur, L-2311, Lussemburgo, capitale sociale pari ad Euro 40.113,00, diviso in n. 40.113 azioni con diritto di voto, iscritta presso il Registro delle Imprese del Lussemburgo al n. B132622 (“<strong>Verde</strong>”) e TASNCH stipulato in data 17 maggio 2016 tra Athena, GUM International, GUM Consulting e i Sigg.ri Dario Pardi, Ginevra Pardi, Matteo Pardi e Umberto Pardi
          (il “<strong>Patto Investitori Alex 3</strong>” e unitamente al Patto Investitori Alex 2, i “<strong>Patti Athena</strong>”); (i Sig.ri Dario Pardi, Ginevra Pardi, Matteo Pardi e Umberto Pardi, unitamente gli “<strong>Investitori Pardi</strong>”).
        </p>
<p>
          Per chiarezza espositiva, si precisa che Verde detiene n. 120.000 azioni ordinarie di TASNCH rappresentative del 100% del capitale sociale e del capitale sociale con diritto di voto di TASNCH; mentre TASNCH detiene n. 36.571.108 azioni ordinarie di TAS pari all’87,557% del capitale sociale e all’87,557% dei diritti di voto di TAS (la “<strong>Partecipazione
          TAS</strong>”).
        </p>
<p>
          Per una migliore comprensione del Patto Investitori Alex 1, si riporta di seguito in formato grafico l’attuale struttura di controllo del Gruppo TAS.
        </p>
<p>
<img alt="Attuale struttura di controllo del Gruppo Tas" height="300" src="/img/schema_controllo_Tas.jpg" width="400"/>
</p>
<p>
          I Patti Athena si inseriscono nel più ampio contesto relativo ad un’operazione di ristrutturazione dell’indebitamento e rafforzamento patrimoniale di TAS nonché di cambio di controllo di TAS (l’“<strong>Operazione</strong>”), da eseguirsi nell’ambito di un accordo ai sensi dell’art. 67, comma 3, lett. (d) del R.D. 267/1942
          (“<strong>LF</strong>”).
        </p>
<p>
          Come comunicato al pubblico, da ultimo in data 17 maggio 2016, l’Operazione prevede, tra l’altro:
        </p>
<ol type="i">
<li>
            l’acquisto a titolo gratuito del 100% del capitale sociale con diritto di voto di Verde, del 100% del capitale sociale con diritto di voto di TASNCH e indirettamente della Partecipazione TAS, da parte di nuovi investitori, attraverso le società GUM International e Alex, società quest’ultima partecipata dalla stessa GUM e da altri investitori;
          </li>
<li>
            la ripatrimonializzazione di TAS tramite (a) un versamento in conto futuro aumento di capitale gratuito da parte di Alex in favore di TASNCH dell’importo di Euro 10.000.000,00 (dieci milioni) (il “<strong>Versamento Conto Futuro Aumento di Capitale Gratuito TAS</strong>”) <strong></strong>e (b) il successivo versamento in conto futuro aumento di capitale gratuito,
            senza diritto di ripetizione, di TASNCH in favore di TAS del medesimo importo di Euro 10.000.000,00 (dieci milioni);
          </li>
<li>
            l’acquisto <em>pro soluto</em>, da parte di TASNCH, dalle banche creditrici (le “<strong>Banche</strong>”), di crediti nei confronti di TAS corrispondenti ad una parte dell’indebitamento finanziario esistente di TAS, pari a Euro 20.000.000,00 (venti milioni) e la successiva rinuncia di TASNCH a tale credito nei confronti di TAS, realizzando in tal modo la
            riduzione dell’indebitamento finanziario di TAS per il relativo importo; e
          </li>
<li>
            la rimodulazione e rideterminazione dei termini e delle condizioni del rimborso alle Banche Creditrici del residuo credito vantato dalle stesse nei confronti di TAS, pari a Euro 5.000.000,00 (cinque milioni), che dovrà essere rimborsato entro il 31 dicembre 2020.
          </li>
</ol>
<p>
          Si riporta di seguito la struttura di controllo di TAS nell’ipotesi di efficacia dell’Operazione.
        </p>
<p>
<img alt="Struttura di controllo di TAS ad esito dell'Operazione" height="500" src="/img/schema_operazione_Tas.jpg" width="854"/>
</p>
<p>
          I Patti Athena si inseriscono, senza tuttavia modificarlo o farne venire meno l’efficacia, altresì nel contesto di un patto parasociale (il “<strong>Patto Operazione TAS</strong>”) relativo all’Operazione, stipulato tra Rosso S.à.r.l., Verde, TASNCH, Alex e GUM International, in data 30 dicembre 2015 e successivamente modificato in data 23 marzo 2016,
          debitamente comunicato e disponibile, per estratto, sul sito <em>internet</em> <a href="http://www.tasgroup.it/"><u><font color="#0066cc">http://www.tasgroup.it</font></u></a> nonché sul sito <em>internet</em> <a href="http://www.consob.it/main/documenti/Patti_parasociali/attuale/tas.htm?&amp;docid=0&amp;link=&amp;nav=false"><u><font color="#0066cc">http://www.consob.it/main/documenti/Patti_parasociali/attuale/tas.htm?&amp;docid=0&amp;link=&amp;nav=false</font></u></a>, al quale si rinvia.
        </p>
<p>
          In data 17 maggio 2016, come comunicato al mercato in pari data, è stata finalizzata la sottoscrizione dei documenti contrattuali relativi all’Operazione incluso un accordo quadro tra GUM, Alex, Rosso, Verde, TASNCH, Audley e le Banche (l’ “<strong>Accordo Quadro</strong>”) e un accordo tra TAS e le Banche ex art. 67 LF (“<strong>Accordo
          67</strong>”), la cui efficacia è tuttavia subordinata al verificarsi di alcune condizioni sospensive, tra le quali l’ottenimento, entro il 31 luglio 2016 (la “<strong>Data di Avveramento</strong>”), di un provvedimento da parte di Consob, a favore dei Signori Dario Pardi (attuale Presidente del Consiglio di Amministrazione di TAS) e Valentino Bravi (attuale
          amministratore delegato di TAS) nonché di Alex, GUM, Audley European Opportunities Master Fund Limited (fondo che detiene la totalità del capitale sociale di Rosso – “<strong>Audley EO</strong>”), Audley Capital Management Limited (gestore di Audley EO), Rosso, Verde, TASNCH e delle Banche Creditrici, che confermi la sussistenza delle condizioni per
          l’applicazione dell’esenzione di cui all’art. 49, comma 1, lett. h), RE ovvero disponga, con provvedimento motivato, adottato ai sensi dell’art. 106, comma 6, TUF, l’applicazione dell’esenzione di cui all’art. 49, comma 1, lett. b), n. 2), RE (l’“<strong>Esenzione OPA</strong>”). Inoltre, è stato previsto che, nel caso in
          cui, alla data del 31 luglio 2016, alcuna delle condizioni sospensive (tra le quali il rilascio del provvedimento da parte della CONSOB relativo all’Esenzione OPA) non si sia avverata (o non sia stata rinunciata) e, nondimeno, entro tale data l’esperto <em>ex</em> art. 67 LF (l’“<strong>Esperto</strong>”) abbia comunque confermato per iscritto il contenuto
          dell’attestazione prevista da tale articolo anche tenendo conto di uno slittamento oltre il 31 luglio 2016 dell’esecuzione della complessiva operazione di risanamento di TAS, la Data di Avveramento delle condizioni sospensive si intenderà automaticamente esteso sino alla data che sarà indicata dall’Esperto, comunque non oltre il 30 settembre 2016.<br/>
          In data 9 marzo 2016, l’assemblea dei soci di Alex, ai fini del reperimento delle risorse finanziare necessarie per il Versamento Conto Futuro Aumento di Capitale Gratuito TAS, ha deliberato, ai sensi e per gli effetti dell’art. 2481-<em>bis</em>, cod. civ., di aumentare in via scindibile e a pagamento il capitale sociale da Euro 1.500,00 (mille cinquecento) ad Euro
          1.000.000,00 (un milione) mediante l’emissione di una quota di Euro 10.000.000,00 (dieci milioni) di cui Euro 998.500,00 (novecento novantotto mila cinquecento) di valore nominale ed Euro 9.000.000,00 (nove milioni) a titolo di sovrapprezzo (l’“<strong>Aumento di Capitale Alex</strong>”).
        </p>
<p>
          Nel contesto dell’Operazione e dell’Aumento di Capitale Alex, GUM International e Athena hanno sottoscritto i Patti Athena con il quale, <em>inter alia</em>,Athena si è impegnata a sottoscrivere e versare l’Aumento di Capitale Alex per una quota pari al trenta per cento dello stesso e, dunque, per un importo complessivamente pari a Euro 3.000.000,00 (tre milioni)
          circa. Mentre, la parte restante dell’Aumento di Capitale Alex verrà sottoscritta e versata da GUM International (per un importo complessivamente pari a Euro 3.000.000,00 (tre milioni) circa e da altri investitori per i restanti 4.000.000,00 (quattro milioni) circa.
        </p>
<p align="center">
          * * *
        </p>
<p align="center">
<strong>PATTO INVESTITORI ALEX 2</strong>
</p>
<p>
<strong>1. Società i cui strumenti finanziari sono oggetto del Patto Investitori Alex 2 e diritti di voto complessivamente conferiti nel Patto Investitori Alex 2.</strong>
</p>
<p>
          Le società i cui strumenti finanziari sono oggetto del Patto Investitori Alex 2 sono:
        </p>
<blockquote>
<p>
            1. Alex S.r.l. (come meglio identificata in precedenza), società interamente partecipata da GUM International, fermo restando che a seguito dell’integrale sottoscrizione dell’Aumento di Capitale Alex, il capitale di Alex risulterà ripartito come segue:
          </p>
</blockquote>
<table border="1" cellpadding="0" cellspacing="0" width="80%">
<tbody>
<tr>
<td valign="top" width="248">
<p align="center">
<strong>Socio</strong> <strong></strong>
</p>
</td>
<td valign="top" width="165">
<p align="center">
<strong>Quota (valore nominale in Euro)</strong> <strong></strong>
</p>
</td>
<td valign="top" width="260">
<p align="center">
<strong>% del capitale sociale</strong> <strong></strong>
</p>
</td>
</tr>
<tr>
<td valign="top" width="248">
<p align="center">
                  GUM International S.r.l.
                </p>
</td>
<td valign="top" width="165">
<p align="center">
                  3.000.000,00
                </p>
</td>
<td valign="top" width="260">
<p align="center">
                  30%
                </p>
</td>
</tr>
<tr>
<td valign="top" width="248">
<p align="center">
                  Tommaso Barchi
                </p>
</td>
<td valign="top" width="165">
<p align="center">
                  1.000.000,00
                </p>
</td>
<td valign="top" width="260">
<p align="center">
                  10%
                </p>
</td>
</tr>
<tr>
<td valign="top" width="248">
<p align="center">
                  Luca Cividini
                </p>
</td>
<td valign="top" width="165">
<p align="center">
                  1.000.000,00
                </p>
</td>
<td valign="top" width="260">
<p align="center">
                  10%
                </p>
</td>
</tr>
<tr>
<td valign="top" width="248">
<p align="center">
                  Julius Baer Fiduciaria S.p.A.
                </p>
</td>
<td valign="top" width="165">
<p align="center">
                  1.000.000,00
                </p>
</td>
<td valign="top" width="260">
<p align="center">
                  10%
                </p>
</td>
</tr>
<tr>
<td valign="top" width="248">
<p align="center">
                  Alberto Previtali
                </p>
</td>
<td valign="top" width="165">
<p align="center">
                  1.000.000,00
                </p>
</td>
<td valign="top" width="260">
<p align="center">
                  10%
                </p>
</td>
</tr>
<tr>
<td valign="top" width="248">
<p align="center">
                  Athena Capital Balanced Fund 2
                </p>
</td>
<td valign="top" width="165">
<p align="center">
                  3.000.000,00
                </p>
</td>
<td valign="top" width="260">
<p align="center">
                  30%
                </p>
</td>
</tr>
<tr>
<td valign="top" width="248">
<p align="center">
<strong>Totale</strong>
</p>
</td>
<td valign="top" width="165">
<p align="center">
<strong>10.000.000,00</strong>
</p>
</td>
<td valign="top" width="260">
<p align="center">
<strong>100%</strong>
</p>
</td>
</tr>
</tbody>
</table>
<blockquote>
<p>
            2. TASNCH (come meglio identificata in precedenza);
          </p>
<p>
            3. TAS (come meglio identificata in precedenza).
          </p>
</blockquote>
<p>
          Nel Patto Investitori Alex 2 è stata conferita, complessivamente, un quota che, a seguito dell’integrale sottoscrizione dell’Aumento di Capitale Alex, sarà pari al 60% del capitale sociale con diritto di voto di Alex. Si precisa che nell’ambito dell’esecuzione Operazione, Alex acquisirebbe n. 69.840 azioni con diritto di voto di TASNCH corrispondenti a
          una partecipazione pari al 58,20% del capitale sociale con diritto di voto di TASNCH, la quale a sua volta detiene la Partecipazione TAS.
        </p>
<p>
<strong>2. Soggetti aderenti al Patto</strong> <strong>Investitori Alex 2. Percentuali dei diritti di voto da ciascuno conferiti e soggetto che in virtù del Patto</strong> <strong>Investitori Alex 2 esercita il controllo di TAS.</strong>
</p>
<p>
          Il Investitori Alex 2 è stipulato tra GUM International e Athena, come meglio identificate in precedenza.
        </p>
<p>
          GUM International ha apportato al Patto Investitori Alex 2 una partecipazione che, a seguito dell’esecuzione dell’Aumento di Capitale Alex, sarà pari (i) al 30% del capitale sociale e dei diritti di voto esercitabili in Alex e (ii) al 50% dei diritti di voto complessivamente conferiti nel Patto Investitori Alex 2.
        </p>
<p>
          Athena ha apportato al Patto Investitori Alex 2 una partecipazione che, a seguito dell’esecuzione dell’Aumento di Capitale Alex, sarà pari (i) al 30% del capitale sociale e dei diritti di voto esercitabili in Alex e (ii) al 50% dei diritti di voto complessivamente conferiti nel Patto Investitori Alex 2.
        </p>
<p>
          Nel contesto dell’Operazione, il Sig. Dario Pardi, in virtù delle partecipazioni detenute direttamente e indirettamente nelle società che diverrebbero parte della catena di controllo di TAS, nonché delle pattuizioni parasociali, eserciterebbe il controllo solitario su TAS.
        </p>
<p>
          In particolare:
        </p>
<ol type="i">
<li>
            Il Sig. Dario Pardi detiene una quota del 52% del capitale sociale con diritto di voto di GUM Consulting;
          </li>
<li>
            GUM Consulting detiene una quota del 51% del capitale sociale con diritto di voto di GUM International;
          </li>
<li>
            alla data di sottoscrizione dell’Aumento di Capitale Alex, GUM International deterrà una quota del 30% del capitale sociale con diritto di voto di Alex, fermo restando che, come si dirà <em>infra</em>, GUM International avrà il diritto di nominare la maggioranza degli amministratori di Alex e avrà diritto di veto su alcune importanti deliberazioni
            assembleari;
          </li>
<li>
            alla data di esecuzione dell’Operazione, Alex deterrà n. 69.840 azioni ordinarie con diritto di voto di TASNCH, corrispondenti ad una partecipazione pari al 58,20% del capitale sociale con diritto di voto di TASNCH, mentre GUM International deterrà n. 40.113 azioni ordinarie con diritto di voto di Verde, corrispondenti ad una partecipazione pari al 100% del capitale
            sociale con diritto di voto di Verde e quest’ultima deterrà n. 50.160 azioni ordinarie con diritto di voto di TASNCH, corrispondenti ad una partecipazione pari al 41,80% del capitale sociale con diritto di voto di TASNCH;
          </li>
<li>
            alla data di esecuzione dell’Operazione, TASNCH continuerà a detenere n. 36.571.108 azioni ordinarie con diritto di voto di TAS, corrispondenti a una partecipazione pari all’87,556778% del capitale sociale e all’87,556778% dei diritti di voto di TAS.
          </li>
</ol>
<p>
<strong>3. Durata, efficacia e contenuto del Patto Investitori Alex 2.</strong>
</p>
<p>
          Il Patto Investitori Alex 2 ha durata di tre anni dalla sua sottoscrizione, avvenuta in data 17 maggio 2016 e dunque fino al 16 maggio 2019.
        </p>
<p>
          L’efficacia delle pattuizioni del Patto Investitori Alex 2 afferenti Alex sono subordinate all’avveramento, entro la data del 30 settembre 2016, dell’ultima delle seguenti condizioni sospensive (le “<strong>Condizioni Sospensive</strong>”):
        </p>
<p>
          (i)        la ricezione da parte di Banca IMI S.p.A. (che nell’Accordo Quadro è stata designata quale banca agente dalle Banche) di copia del provvedimento della Consob attestante l’ottenimento dell’Esenzione OPA;
        </p>
<p>
          (ii)       il recepimento nello statuto di Alex di alcune modifiche statutarie secondo quanto previsto dal Patto Investitori Alex 2 (restando inteso che le predette modifiche saranno adottate dall’assemblea di Alex alla data di esecuzione dell’Operazione anche con il voto favorevole di Athena);
        </p>
<p>
          (iii)      l’adempimento da parte di GUM International, GUM Consulting e degli Investitori Pardi degli obblighi di intestazione fiduciaria di cui al Patto Investitori Alex 3 (restando inteso che tali obblighi potranno essere adempiuti dagli obbligati alla data di esecuzione dell’Operazione).
        </p>
<p>
          Invece, le pattuizioni del Patto Investitori Alex 2 afferenti TASNCH e TAS, ferma restando l’efficacia immediata degli impegni assunti, potranno trovare applicazione dalla data di esecuzione dell’Operazione, anch’essa subordinata alla ricezione da parte di Banca IMI S.p.A. (in qualità di banca agente) di copia del provvedimento della Consob attestante
          l’ottenimento dell’Esenzione OPA;
        </p>
<blockquote>
<p>
<strong>A. Impegni del Patto Investitori Alex 2 afferenti la <em>governance</em> di Alex, TASNCH e TAS.</strong>
</p>
</blockquote>
<p>
          Athena e GUM International si sono impegnate, anche ai sensi e per gli effetti di cui all’art. 1381 cod. civ., a far sì che - entro trenta giorni dalla data di esecuzione dell’Operazione - Alex sia amministrata da un Consiglio di Amministrazione composto da cinque membri, fermo restando che tre membri saranno designati da GUM International, un membro sarà designato
          di comune accordo dai Sig.ri Barchi, Cividini e Previtali e il rimanente membro sarà designato da Athena (art. 3.1).
        </p>
<p>
          GUM International si è impegnata, anche ai sensi e per gli effetti di cui all’art. 1381 cod. civ., a far sì che entro trenta giorni dalla data di esecuzione dell’Operazione un soggetto che sarà designato da Athena sia nominato dall’assemblea dei soci amministratore di TASNCH (art. 3.2).
        </p>
<p>
          GUM International si è inoltre impegnata, anche ai sensi e per gli effetti di cui all’art. 1381 cod. civ., a fare sì che, a seguito dell’esecuzione dell’Operazione, un soggetto designato da Athena in possesso dei requisiti di legge e regolamentari per gli amministratori di società quotate sia nominato al più presto possibile, e comunque entro e non
          oltre il 31 dicembre 2016, quale amministratore di TAS. Sempre con riferimento al periodo successivo all’esecuzione dell’Operazione, GUM International si è poi impegnata, sempre ai sensi e per gli effetti di cui all’art. 1381 cod. civ., affinché a seguito della scadenza del consiglio di amministrazione di TAS che è stato nominato con delibera
          dell’assemblea degli azionisti del 29 aprile 2015 e in occasione dell’assemblea di TAS che sarà convocata per il rinnovo del consiglio di amministrazione, TASNCH provveda a presentare una lista di candidati che indichi almeno un soggetto designato da Athena (art. 3.3).
        </p>
<p>
          Quanto precede, avendo Athena e GUM International convenuto che se, nel corso dell’esercizio sociale, un amministratore di Alex dovesse dimettersi o venire a mancare per qualsiasi ragione, il consigliere da nominarsi in sua sostituzione dovrà essere designato dalla stessa parte che aveva designato quello cessato. <em>Mutatis mutandis</em>, tale regola troverà
          applicazione anche qualora l’amministratore di TASNCH e/o TAS nominato su indicazione di Athena dovesse dimettersi o venire a mancare per qualsiasi ragione (art. 3.4).
        </p>
<p>
          Athena e GUM International hanno convenuto che per il periodo successivo alla data di esecuzione dell’Operazione le seguenti decisioni potranno essere assunte validamente dal consiglio di amministrazione di Alex solo con il voto favorevole del consigliere designato da Athena:
        </p>
<p>
          (i) contratti/accordi per l’acquisto di beni e servizi (incluse consulenze e sponsorizzazioni) di importo complessivamente superiore ad Euro 20.000,00 (ventimila/00);<br/>
          (ii) remunerazione degli amministratori investiti di particolari cariche;<br/>
          (iii) operazioni immobiliari (acquisto, vendita e locazione);<br/>
          (iv) finanziamenti attivi e/o passivi con terzi nonché assunzione e/o concessione di garanzie e fideiussioni con terzi, inclusi i soci e le parti correlate (secondo la definizione datane da Consob con delibera 17221/2010) di importo superiore a Euro 25.000,00 (venticinque mila);<br/>
          (v) assunzione e/o concessione di garanzie e fideiussioni con terzi, inclusi i soci e le parti correlate (secondo la definizione datane da Consob con delibera 17221/2010) di importo superiore a Euro 25.000,00 (venticinque mila);<br/>
          (vi) operazioni con parti correlate ad Alex (secondo la definizione datane da Consob con delibera 17221/2010) non ricomprese nelle materie sopra indicate di importo superiore a Euro 25.000,00 (venticinque mila);<br/>
          (vii) atti di disposizione delle partecipazioni detenute nelle società controllate ex art. 2359 cod. civ. (art. 3.5).
        </p>
<p>
          GUM International si è impegnata, anche ai sensi e per gli effetti di cui all’art. 1381 cod. civ., a far sì che il consiglio di amministrazione di TASNCH non assuma alcuna delibera se non nel rispetto di quanto previsto ai precedenti punti da (i) a (vi) che dunque troveranno applicazione, <em>mutatis mutandis</em>, anche rispetto al consiglio di amministrazione di
          TANSCH, fatta eccezione per il precedente punto (vii), restando inteso che tale eccezione non opererà (con la conseguenza che il consiglio di amministrazione di TASNCH potrà assumere la deliberazione avente a oggetto gli atti di disposizione delle partecipazioni detenute nelle società controllate ex art. 2359 cod. civ. solo con il voto favorevole del consigliere designato
          da Athena) solo ed esclusivamente nel caso in cui l’amministratore di TASNCH nominato su indicazione da Athena sottoponga al consiglio di amministrazione di TASNCH, entro venti giorni dalla data di ricezione dell’offerta di un terzo (l’”<strong>Offerta</strong>”), un’offerta migliorativa in termini di prezzo offerto, avente caratteristiche analoghe
          all’Offerta con riferimento ai termini di pagamento, alle dichiarazioni e garanzie ed agli obblighi di indennizzo richiesti dal potenziale acquirente nonché irrevocabile in caso di irrevocabilità dell’Offerta (art. 3.6).
        </p>
<p>
          Athena e GUM International hanno convenuto che qualsiasi decisione in ordine all’eventuale modifica dell’Accordo Quadro e dell’Accordo 67 che, determini, quale conseguenza, un qualsiasi pregiudizio ai diritti patrimoniali dei soci di Alex così come (indirettamente) garantiti dall’articolo 9 dell’Accordo Quadro dovrà essere assunta con decisione
          dei soci secondo le maggioranze di cui al successivo paragrafo (art. 3.7).
        </p>
<p>
          Athena e GUM hanno altresì convenuto che le decisioni dei soci di Alex debbano essere prese con il voto favorevole dei soci che rappresentino la maggioranza del capitale sociale, fermo restando che per le seguenti materie sarà necessario il voto favorevole dei soci che rappresentano almeno il 71% (settantuno per cento) del capitale sociale.
        </p>
<ol type="i">
<li>
            aumenti e/o riduzioni del capitale sociale a qualsiasi titolo, fatta eccezione per quelli richiesti dalla legge;
          </li>
<li>
            l’attribuzione ai soci e/o la modifica di diritti particolari ai sensi dell’art. 2468, cod. civ.;
          </li>
<li>
            fusioni, scissioni, trasformazioni, distribuzione di dividendi, liquidazione volontaria e revoca della stessa, nomina dei liquidatori e attribuzione dei poteri agli stessi;
          </li>
<li>
            ogni modifica dello statuto, fatta eccezione per quelle che costituiscano adeguamento a norme di legge sopravvenute;
          </li>
<li>
            remunerazione degli amministratori (art. 3.8).
          </li>
</ol>
<p>
          Inoltre, al verificarsi delle condizioni previste dall’articolo 2477, cod. civ. in presenza delle quali la nomina dell’organo di controllo è obbligatoria ovvero qualora Athena e GUM International reputino utile nominare un organo di controllo in Alex, quest’ultimo sarà costituito da un sindaco unico che verrà nominato su indicazione da Athena. GUM
          International, nell’ipotesi in cui venga meno per qualsiasi ragione il collegio sindacale di TASNCH, si è impegnata - anche ai sensi e per gli effetti di cui all’art. 1381 cod. civ. - a far sì che venga nominato un componente del collegio sindacale di TASNCH su designazione di Athena. GUM International si è impegnata altresì affinché
          nell’ipotesi in cui venga meno per qualsiasi ragione il collegio sindacale di TAS, in occasione dell’assemblea di TAS che sarà convocata per il rinnovo del collegio sindacale, TASNCH provveda a presentare una lista di candidati che indichi almeno un soggetto designato da Athena (art. 3.9).
        </p>
<blockquote>
<p>
<strong>B. Impegni di prelazione relativamente ad Alex.</strong>
</p>
</blockquote>
<p>
          Athena e GUM International hanno convenuto che qualora una di esse intendesse trasferire, in tutto o in parte, a terzi, la partecipazione di cui sia titolare in Alex (la “<strong>Partecipazione in Offerta</strong>”), la stessa sarà tenuta a offrire irrevocabilmente la Partecipazione in Offerta in prelazione all’altra parte, mediante relativa comunicazione di
          trasferimento (salvo che il trasferimento della Partecipazione in Offerta avvenga in favore del coniuge del socio, dei parenti in linea retta del socio, in qualunque grado e di società controllanti, controllate, collegate o comunque appartenenti al medesimo gruppo di una società socia, artt. 4.1.2 e 4.1.7).
        </p>
<p>
          La parte che intenda esercitare il diritto di prelazione dovrà manifestare irrevocabilmente, a sua volta ed entro 15 giorni dal ricevimento della comunicazione di trasferimento della Partecipazione in Offerta, la volontà di acquistare l’intera Partecipazione in Offerta (e non solo parte di essa) alle condizioni indicate dalla parte offerente.<br/>
          Viceversa, in caso di mancato esercizio del diritto di prelazione entro i termini concordati, la Partecipazione in Offerta potrà essere ceduta al terzo, purché il relativo trasferimento sia perfezionato entro e non oltre trenta giorni dalla scadenza del termine stabilito per l’esercizio del diritto di prelazione, alle condizioni indicate nell’offerta (art. 4.1.5).
        </p>
<blockquote>
<p>
<strong>C. Impegni del Patto Investitori Alex 2 relativi al mandato a vendere TAS.</strong>
</p>
</blockquote>
<p>
          Athena e GUM International si sono impegnate, ciascuna per quanto di propria competenza, affinché a partire dal trentesimo mese ed entro trentasei mesi dalla data di esecuzione dell’Operazione, TASNCH conferisca incarico a un <em>advisor</em> finanziario di primario <em>standing</em> di compiere una valutazione della Partecipazione TAS secondo gli <em>standard</em> di mercato
          avuto riguardo ad aziende comparabili, nonché a ricercare investitori interessati all’acquisto della Partecipazione TAS (art. 5.1).
        </p>
<p>
          Nel caso in cui l’<em>advisor</em> dovesse ricevere un’offerta scritta da parte di un terzo investitore per l’acquisizione della Partecipazione TAS, che valorizzi TAS per un importo da regolarsi interamente in contanti contestualmente all’acquisto della Partecipazione TAS, la quale offerta sia ritenuta soddisfacente dai soci che rappresentino almeno il 71% del
          capitale di Alex (la “<strong><em>Exit</em></strong>”), Athena e GUM International si sono impegnate, ciascuna per quanto di propria competenza, affinché TASNCH compia ogni atto e assuma ogni iniziativa o comportamento che risulterà necessario per il perfezionamento dell’<em>Exit</em>, ai termini e condizioni indicati nell’offerta comunicata
          dall’<em>advisor</em> (art. 5.2).
        </p>
<p>
          Athena e GUM International hanno convenuto che nessuna di esse potrà formulare, nemmeno per interposta persona, un’offerta per l’acquisto della Partecipazione TAS nell’ambito della procedura gestita dall’<em>advisor</em> in forza del mandato a vendere (art. 5.3).
        </p>
<blockquote>
<p>
<strong>D. Altri impegni del Patto Investitori Alex 2.</strong>
</p>
</blockquote>
<p>
          Athena e GUM International si sono impegnate, dalla data di sottoscrizione Patto Investitori Alex 2 e fino alla successiva tra: (i) la data di esecuzione dell’Operazione e (ii) i quattro mesi successivi alla data cessazione di efficacia del Patto Investitori Alex 2 a seguito del mancato avveramento delle condizioni sospensive di cui al Patto Investitori Alex 2 stesso, a non
          effettuare, direttamente o indirettamente, ovvero assumere impegni di effettuare, operazioni di acquisto, vendita o scambio nonché atti di disposizione aventi ad oggetto strumenti finanziari emessi dal TAS ovvero aventi come sottostante strumenti finanziari emessi da TAS (le “<strong>Operazioni Non Consentite</strong>”). Athena e GUM International si sono altresì
          impegnate, anche ai sensi dell’art. 1381, cod. civ., a far sì che nessuno dei propri amministratori e/o società controllate o collegate effettui, ovvero assuma impegni di effettuare, Operazioni Non Consentite (art. 8.1).
        </p>
<p>
          Athena e GUM International hanno al riguardo convenuto che qualora una di esse dovesse compiere Operazioni non Consentite o porre comunque in essere atti o comportamenti in violazione di disposizioni di legge o regolamento, in conseguenza dei quali l’altra parte possa essere tenuta a rispondere individualmente o solidalmente, la prima dovrà tenere integralmente manlevata e
          indenne la seconda che non abbia posto in essere la violazione da ogni e qualsiasi conseguenza pregiudizievole, salvo il risarcimento del maggior danno (art. 8.2).
        </p>
<p>
          Sotto altro profilo, GUM International si è impegnata, anche ai sensi e per gli effetti di cui all’art. 1381 cod. civ., a far sì che alla data di esecuzione dell’Operazione lo statuto vigente di Alex venga modificato per recepire, <em>inter alia</em>, le previsioni sub paragrafo (A) afferenti la <em>governance</em> di Alex (art. 7).
        </p>
<p>
          Ciascuna delle Parti si è impegnata ad adempiere gli impegni assunti ai sensi del Patto Investitori Alex 2 e a fare quanto in proprio potere affinché i consiglieri da essa designati si conformino a quanto previsto dal Patto Investitori Alex 2. Resta espressamente inteso che il comportamento di ciascuno dei consiglieri in difformità da quanto previsto ai sensi del Patto
          Investitori Alex 2 si riterrà imputabile alla Parte che abbia designato tale consigliere.
        </p>
<p>
          Qualsiasi modifica, variazione o rinuncia al Patto Investitori Alex 2 non sarà valida e vincolante ove non risulti da atto scritto firmato da tutte le Parti nei cui confronti tale modifica, variazione o rinuncia deve operare.
        </p>
<strong>4. Ufficio del Registro delle Imprese.</strong>
<p>
          Il Patto Investitori Alex 2 è stato depositato presso l’ufficio del Registro delle Imprese di Roma in data 20 maggio 2016.
        </p>
<p>
<strong>5. Natura del Patto Investitori Alex 2.</strong>
</p>
<p>
          Le pattuizioni del Patto Investitori Alex 2 relative alla <em>governance</em> di Alex, TASNCH e TAS (par. 3(A)) sono qualificabili ai sensi dell’art. 122, comma 1, TUF, mentre le pattuizioni relative al diritto di prelazione (par. 3(B)), al mandato a vendere (par. 3(C)), nonché agli altri impegni (par. 3(E)) sono qualificabili ai sensi dell’art. 122, comma 5, lett.
          <em>b</em>), <em>c</em>) e <em>d)</em> TUF.
        </p>
<p>
<strong>6. Ulteriori indicazioni.</strong>
</p>
<p>
          Il Patto Investitori Alex 2 non prevede l’istituzione di alcun organo del Patto Investitori Alex 2 medesimo, né contiene previsioni relative al rinnovo del Patto Investitori Alex 2 o al recesso dallo stesso, né clausole penali o alcun obbligo di deposito delle quote/azioni presso alcun soggetto.
        </p>
<p align="center">
          * * *
        </p>
<p align="center">
<strong>PATTO INVESTITORI ALEX 3</strong>
</p>
<p>
<strong>7. Società i cui strumenti finanziari sono oggetto del Patto Investitori Alex 3 e diritti di voto complessivamente conferiti nel Patto Investitori Alex 3.</strong>
</p>
<p>
          Il Patto Investitori Alex 3 ha ad oggetto, con riferimento al periodo successivo all’esecuzione dell’Operazione:
        </p>
<p>
          (i) GUM Consulting S.r.l. (come meglio identificata in precedenza);
        </p>
<p>
          (ii) GUM International S.r.l. (come meglio identificata in precedenza);
        </p>
<p>
          (iii) Alex S.r.l. (come meglio identificata in precedenza);
        </p>
<p>
          (iv) Verde S.à r.l. (come meglio identificata in precedenza);
        </p>
<p>
          (v) TASNCH (come meglio identificata in precedenza).
        </p>
<p>
          Nel Patto Investitori Alex 3 sono state complessivamente conferite, con riferimento al periodo successivo all’esecuzione dell’Operazione, una quota del 100% del capitale sociale con diritto di voto di GUM Consulting (titolare a sua volta di una quota del 51% del capitale sociale con diritto di voto di GUM International), una quota del 51% del capitale sociale con diritto di
          voto di GUM International, nonchè n. 40.113 azioni ordinarie con diritto di voto di Verde, corrispondenti al 100% del capitale sociale con diritto di voto di Verde, e n. 50.160 azioni ordinarie con diritto di voto di TASNCH, corrispondenti al 41,80% del capitale sociale con diritto di voto di TASNCH.
        </p>
<p>
<strong>8. Soggetti aderenti al Patto Investitori Alex 3, percentuali dei diritti di voto da ciascuno conferiti e soggetto che in virtù del Patto Athena esercita il controllo della Società.</strong>
</p>
<p>
          Il Patto Investitori Alex 3 è stipulato tra GUM International, GUM Consulting, Athena e gli Investitori Pardi, come meglio identificati in precedenza.
        </p>
<p>
          Gli Investitori Pardi hanno apportato al Patto Investitori Alex 3, con riferimento al periodo successivo all’esecuzione dell’Operazione, una partecipazione pari al 100% del capitale sociale e dei diritti di voto esercitabili in GUM Consulting (così suddivisa tra loro: Dario Pardi, 52%; Umberto Pardi, 16%; Matteo Pardi, 16%; Ginevra Pardi, 16%).
        </p>
<p>
          GUM Consulting ha apportato al Patto Investitori Alex 3, con riferimento al periodo successivo all’esecuzione dell’Operazione, una partecipazione pari al 51% del capitale sociale e dei diritti di voto esercitabili in GUM International.
        </p>
<p>
          GUM International ha apportato al Patto Investitori Alex 3, con riferimento al periodo successivo all’esecuzione dell’Operazione: (i) una partecipazione che, a seguito della sottoscrizione da parte di GUM International dell’Aumento di Capitale Alex, sarà pari al 30% del capitale sociale e dei diritti di voto esercitabili in Alex, nonché (ii) n. 40.113 azioni
          ordinarie con diritto di voto di Verde, pari al 100% del capitale sociale e dei diritti di voto esercitabili in Verde di cui, nell’ipotesi di efficacia dell’Operazione, GUM International sarà titolare (iii) le n. 50.160 azioni ordinarie di TASNCH, pari al 41,80% del capitale sociale e dei diritti di voto esercitabili in TASNCH che saranno detenute da Verde
          nell’ipotesi di efficacia dell’Operazione Athena non ha apportato alcuna azione o quota al Patto Investitori Alex 3.
        </p>
<p>
<strong>9. Durata, efficacia e contenuto del Patto Investitori Alex 3.</strong>
</p>
<p>
          Il Patto Investitori Alex 3 ha durata di tre anni dalla sua sottoscrizione, avvenuta in data 17 maggio 2016, e dunque fino al 16 maggio 2019. Il Patto Investitori Alex 3 è efficace a partire dalla data di sottoscrizione.
        </p>
<p>
          Con il Patto Investitori Alex 3:
        </p>
<div style="margin-left: 2em">
<p>
            (i) gli Investitori Pardi si sono impegnati, in solido tra loro, ad intestare fiduciariamente al più tardi alla data di esecuzione dell’Operazione a una società fiduciaria che sarà scelta da questi ultimi a propria insindacabile discrezione (la “<strong>Fiduciaria</strong>”), tutte le quote detenute dagli stessi in GUM Consulting;
          </p>
<p>
            (ii) GUM Consulting si è impegnata ad intestare fiduciariamente alla Fiduciaria, al più tardi alla data di esecuzione dell’Operazione, tutte le quote detenute dalla stessa in GUM International;
          </p>
<p>
            (iii) GUM International si è impegnata ad intestare fiduciariamente alla Fiduciaria, al più tardi alla data di esecuzione dell’Operazione, tutte le quote che la stessa deterrà, a partire dalla data di esecuzione dell’Operazione, in Alex ed in Verde, impegnandosi altresì – ai sensi dell’articolo 1381 cod. civ. – a procurare che Verde,
            al più tardi alla data di esecuzione dell’Operazione, intesti fiduciariamente anche la partecipazione che quest’ultima deterrà in TASNCH alla medesima data di esecuzione dell’Operazione. Nell’ipotesi in cui per qualsivoglia ragione non fosse possibile alla data di esecuzione dell’Operazione procedere alle intestazioni fiduciarie della
            partecipazione di GUM International in Verde e della partecipazione di Verde in TASNCH, l’impegno di GUM International si intenderà correttamente adempiuto laddove al più tardi alla data di esecuzione dell’Operazione GUM International conferisca procura irrevocabile ad Athena ad eseguire le intestazione fiduciarie stesse in nome e per conto di GUM International e
            Verde secondo un testo di gradimento di Athena.
          </p>
</div>
<p>
          I mandati fiduciari di cui ai paragrafi precedenti dovranno contenere istruzioni irrevocabili alla Fiduciaria, anche nell’interesse di Athena <em>ex</em> art. 1411 cod. civ., affinché la Fiduciaria non compia - sino alla data dell’integrale disinvestimento di TASNCH dall’intera Partecipazione TAS - alcun atto di disposizione delle partecipazioni intestate
          fiduciariamente se non previo consenso per iscritto di Athena, che non sarà negato solo nel caso in cui l’atto dispositivo sia stato previamente autorizzato per iscritto dalla maggioranza delle Banche e non determini, dunque, un Cambio di Compagine Sociale non autorizzato ai sensi dell’Accordo Quadro (art. 1.4).
        </p>
<p>
<strong>10. Ufficio del Registro delle Imprese.</strong>
</p>
<p>
          Il Patto Investitori Alex 3 è stato depositato presso l’ufficio del Registro delle Imprese di Roma in data 20 maggio 2016.
        </p>
<p>
<strong>11. Natura del Patto Investitori Alex 3.</strong>
</p>
<p>
          Le pattuizioni del Patto Investitori Alex 3 sono qualificabili ai sensi dell’art. 122, comma 5, lett. <em>b</em>) e <em>c</em>) TUF.
        </p>
<p>
<strong>12. Ulteriori indicazioni.</strong>
</p>
<p>
          Il Patto Investitori Alex 3 non prevede l’istituzione di alcun organo del Patto Investitori Alex 3 medesimo, né contiene previsioni relative al rinnovo del Patto Investitori Alex 3 o al recesso dallo stesso, né clausole penali o alcun obbligo di deposito delle quote e/o azioni presso alcun soggetto.
        </p>
<p align="center">
          * * *
        </p>
<p>
          Il presente estratto contenente le informazioni essenziali di cui all’art. 130 del Regolamento Emittenti è disponibile sul sito internet <a href="http://www.tasgroup.it/"><u><font color="#0066cc">http://www.tasgroup.it/</font></u></a> (Sezione Investors).
        </p>
<p>
          21 maggio 2016
        </p>
<p>
<strong>[TB.7.16.1]</strong> - <strong>[TB.8.16.1]