<html>
<head>
<title>
      FIAT INDUSTRIAL SPA
    </title>
<meta content="pat" name="subjectList"/>
<meta content="563752" name="linkid"/>
<meta content="FIAT INDUSTRIAL SPA - Estratto del patto parasociale" name="Description"/>
<meta content="stpatti" name="ss_family"/>
<meta content="ATLANTIA SPA" name="SOCIETA"/>
<meta content="stpatti" name="ss_table"/>
<meta content="2013-07-11" name="date"/>
<meta content="patto" name="tipo"/>
<meta content="N;Admin;1365591908492" name="synchro"/>
<meta content="371439" name="codconsob"/>
</head>
<body>
<p>
<b>Estratto del patto parasociale comunicato alla Consob ai sensi dell'art. 122 del d.lgs. 24.2.1998, n. 58</b> <span lang="IT"> </span>
</p>
<p align="center">
<strong>FIAT INDUSTRIAL S.P.A.</strong>
</p>
<p>
      Ai sensi dell’art. 122 del D.Lgs. 58/98 e dell’art. 129 del Regolamento Consob n. 11971/1999 si rende noto che in data 11 dicembre 2012 è stato sottoscritto tra
    </p>
<p>
<b>- Exor S.p.A.</b> sede in Torino, Via Nizza n. 250, iscritta presso il Registro delle Imprese di Torino, C. F. 00470400011 (Exor) e
    </p>
<p>
<b>- CNH GLOBAL N.V.,</b> sede in Amsterdam e indirizzo della sede principale in Schiphol Boulevard 217,WTC Airport, 1118 BH Schiphol (Olanda), numero di iscrizione al Registro delle Imprese olandese33283760 (CNH)
    </p>
<p>
      un "Accordo di voto" (l’Accordo) riguardante la <b>Fiat Industrial S.p.A.</b>, con sede in Torino, Via Nizza n. 250, iscritta presso il Registro delle Imprese di Torino, C. F. 10352520018 (la Società).
    </p>
<p>
      L’Accordo ha per oggetto n. 366.927.900 azioni Fiat Industrial detenute da Exor (le Azioni) che rappresentano il 30,013% delle azioni con diritto di voto costituenti il capitale sociale della Società.
    </p>
<p>
      Le Azioni sono quelle detenute alla data della sottoscrizione dell’Accordo da Exor, rappresentano il 100% delle azioni riguardanti l’Accordo e sono pari al 30,013% delle azioni con diritto di voto costituenti il capitale sociale della Società.
    </p>
<p>
      Con la sottoscrizione dell’Accordo, Exor si impegna nei confronti della società controllata CNH a partecipare e a votare favorevolmente in occasione di ogni assemblea della Società che sarà chiamata a deliberare in merito all’integrazione tra la Società e CNH da realizzarsi tramite una o più fusioni tra le quali la fusione della Società in una
      società di diritto olandese di nuova costituzione (DutchCo).
    </p>
<p>
      Tale impegno concerne tutte le Azioni che Exor deterrà alla data che sarà stabilita per la legittimazione al diritto di voto nelle suddette assemblee ed è condizionato dal parere favorevole sulla congruità del rapporto di cambio sulle azioni che verranno emesse da DutchCo, rilasciato dall’esperto nella sua relazione redatta ai sensi di legge ai fini
      dell’assemblea degli azionisti della Società.
    </p>
<p>
      L’Accordo scade con l’approvazione da parte di Exor della deliberazione sottoposta all’assemblea degli azionisti della Società o, precedentemente, in caso di sopravvenuta impossibilità di realizzare la proposta integrazione tra la Società e CNH.
    </p>
<p>
      L’Accordo è stato depositato all’Ufficio del Registro delle Imprese di Torino in data 13 dicembre 2012.
    </p>
<p>
      Il soggetto che esercita il controllo della Società nonché di Exor e di CNH è la GIOVANNI AGNELLI e C.Società in accomandita per azioni, con sede in Torino, Via Nizza n. 250, iscritta presso il Registro delle Imprese di Torino, C. F. 04735350011.
    </p>
<p>
      14 dicembre 2012
    </p>
<p>
<strong>[FH.1.12.1]