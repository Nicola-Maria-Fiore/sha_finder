<html>
<head>
<title>
      IPI SPA - Estratto del patto parasociale
    </title>
<meta content="stp" name="subjectList"/>
<meta content="147347" name="linkid"/>
<meta content="IPI SPA - Estratto del patto parasociale" name="Description"/>
<meta content="stpatti" name="ss_family"/>
<meta content="IPI SPA" name="societa"/>
<meta content="stpatti" name="ss_table"/>
<meta content="2006-10-20" name="date"/>
<meta content="stpatti" name="tipo"/>
<meta content="N;morandi;1152007891141" name="synchro"/>
<meta content="30184" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<b>IPI S.P.A.</b>
</p>
<table class="basicTable" width="100%">
<tr>
<td class="basicTD" width="50%">
<strong>Risanamento Napoli S.p.A.<br/>
</strong> Sede in Milano - via Bagutta 20
        </td>
<td class="basicTD" width="50%">
<strong>Investimenti e Gestioni S.p.A.<br/>
</strong> Sede in Torino - via Giacosa 16 bis
        </td>
</tr>
</table>
<p>
      In data 17 marzo 2003 Investimenti e Gestioni S.p.A. e Risanamento Napoli S.p.A. hanno sottoscritto una scrittura privata (l'"Accordo") che contiene pattuizioni aventi ad oggetto le azioni IPI detenute da Investimenti e Gestioni; tali pattuizioni vengono sottoposte agli adempimenti pubblicitari di cui all'art. 122 del D.Lgs 58/98 (TUF).
    </p>
<p>
<strong>1. Società i cui strumenti finanziari sono oggetto dell'Accordo</strong>: IPI S.p.A., con sede in Torino, Via Belfiore 23/c capitale sociale interamente sottoscritto e versato pari a Euro 40.784.134, suddiviso in n. 40.784.134 azioni ordinarie del valore nominale di Euro 1 ciascuna. IPI è società quotata presso il Mercato Telematico Azionario ed è controllata
      da Risanamento Napoli S.p.A. che detiene il 55,95% delle azioni con diritto di voto.
    </p>
<p>
<strong>2. Azioni oggetto dell'Accordo e partecipazioni conferite</strong>: l'Accordo ha ad oggetto le n. 4.078.500 azioni ordinarie di IPI detenute da Investimenti e Gestioni, rappresentanti il 10% circa del capitale sociale, interamente costituito da azioni ordinarie.
    </p>
<p>
<strong>3. Pattuizioni contenute nell'Accordo aventi ad oggetto azioni IPI</strong>:
    </p>
<p>
      Premesso che Risanamento Napoli ha acquistato in data 17 marzo 2003 da Investimenti e Gestioni n. 22.818.273 azioni di IPI S.p.A., corrispondenti ad una partecipazione pari al 55,95% del capitale sociale:
    </p>
<blockquote>
<p>
        a) sulle residue 4.078.500 azioni IPI (pari al 10% del capitale), di cui Investimenti e Gestioni resta titolare, sono state concordate opzioni di put e di call esercitatabili a partire dall'1.4.2006;
      </p>
<p>
        b) Risanamento Napoli si impegna a far quanto necessario affinché nel nuovo Consiglio di Amministrazione della Società venga nominato e mantenuto almeno un consigliere di designazione di Investimenti e Gestioni ed affinché nel Collegio Sindacale almeno un sindaco effettivo ed un sindaco supplente siano di destinazione di Investimenti e Gestioni;
      </p>
<p>
        c) l'impegno di Risanamento Napoli di cui al precedente paragrafo verrà a cessare al momento in cui Investimenti e Gestioni sarà titolare di una quota di partecipazione nella Società inferiore al 5% del capitale sociale;
      </p>
<p>
        d) Investimenti e Gestioni, in considerazione degli impegni assunti con Risanamento Napoli, si obbliga a non cedere la propria Partecipazione nella Società sino alla data del 15 marzo 2006. In particolare Investimenti e Gestioni si impegna a non aderire all'OPA obbligatoria che verrà promossa da Risanamento Napoli ai sensi delle disposizioni di cui agli art. 106 e ss. del
        TUF.
      </p>
</blockquote>
<p>
<strong>4. Durata delle pattuizioni parasociali contenute nell'Accordo</strong>: le pattuizioni descritte nel punto 3 che precede rimarranno in vigore sino al 15 marzo 2006.
    </p>
<p>
<strong>5. Deposito</strong>: il testo dell'Accordo, limitatamente alle pattuizioni in esso contenute aventi ad oggetto azioni IPI, sarà depositato presso l'Ufficio del Registro delle Imprese di Torino nei termini previsti dall'art. 122 del TUF.
    </p>
<p>
      25 marzo 2003
    </p>
<p>
<b>[IN.1.03.1]