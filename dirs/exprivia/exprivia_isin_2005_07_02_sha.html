/b>
</p>
<hr/>
<p align="center">
<strong>AISoftw@re S.p.A.</strong>
</p>
<p>
      Ai sensi dell'Art. 122 del D.Lgs. 14 febbraio 1998 n. 58 (di seguito, anche il <strong>"TUF"</strong>) e degli Artt. 129 e segg. del Regolamento approvato con delibera Consob n. 11971 del 14 maggio 1999 e successive modifiche, si rende nota l'esistenza di talune pattuizioni parasociali (di seguito, anche il <strong>"Patto"</strong>) contenute nell'Accordo
      Quadro stipulato in data 18 febbraio 2005 (di seguito, anche l<strong>'"Accordo Quadro"</strong>) tra AISoftw@re S.p.A., società con sede legale in Milano alla Via Carlo Esterle n. 9, avente capitale sociale pari ad Euro 7.882.662,32, interamente versato, C.F. e numero di registrazione nel Registro delle Imprese di Milano 00721090298, P. IVA 09320730154 (di seguito, anche
      <strong>"AIS"</strong>), ed Abaco Software &amp; Consulting S.p.A. (di seguito, anche <strong>"ABACO"</strong>), società con sede legale in Molfetta (BA), Lotto 2/S, Zona A.S.I., Maglia E, avente capitale sociale pari ad Euro 1.000.000,00, interamente versato, C.F., P. IVA e numero di registrazione nel Registro delle Imprese di Bari 05434040720.
    </p>
<p>
      Si premette che in data 17 febbraio 2005 tra Abaco ed il Professor Francesco Gardin, residente in Rovigo,Via Rosmini n. 7, C.F. GRDFNC54T02H620X (di seguito, anche il <strong>"Prof. Gardin"</strong>), Presidente del Consiglio di Amministrazione ed attuale socio di riferimento di AISoftw@re, è stata stipulata una scrittura privata mediante la quale il Prof. Gardin si è
      impegnato a trasferire ad ABACO n. 1.073.451 azioni di AIS.Tale patto, inoltre, prevede la concessione di una "put option" da parte di ABACO ed a favore del Prof. Gardin esercitabile nel periodo 01/01/2006 - 31/12/2007 ad un valore di 1,3 Euro per azione per un numero massimo di azioni pari a 2.049.368.
    </p>
<p>
      Pertanto, alla luce della scrittura privata sopra citata e della propria partecipazione potenziale in AIS,ABACO ha concluso con AIS il Patto relativo alla designazione degli amministratori di quest'ultima secondo i termini riportati in dettaglio nel paragrafo 4 che segue.
    </p>
<p>
<strong>1. Strumenti finanziari oggetto del Patto</strong>
</p>
<p>
      Alla data del 29 giugno 2005, Abaco non è titolare di alcuna partecipazione effettiva al Capitale sociale di AIS.
    </p>
<p>
<strong>2. Soggetti aderenti al Patto</strong>
</p>
<p>
      Aderiscono al Patto, come detto, AIS ed Abaco.
    </p>
<p>
<strong>3. Controllo della società quotata in virtù del Patto</strong>
</p>
<p>
      Il Patto non produce di per se stesso alcun effetto circa il controllo di AIS.
    </p>
<p>
<strong>4. Contenuto del Patto e durata</strong>
</p>
<p>
      In data 18 febbraio 2005,AIS ed Abaco hanno sottoscritto l'Accordo Quadro (oggetto di talune modifiche in data 30 aprile 2005, 3 giugno 2005 e 29 giugno 2005) relativo ad un progetto di aggregazione tra i rispettivi Gruppi societari (di seguito, anche l<strong>'"Aggregazione</strong>"), contenente il Patto, avente ad oggetto la designazione degli amministratori di AIS.
      Detto Patto, che risponde all'esigenza, condivisa dalle Parti, di assicurare una continuità nella gestione e nell'amministrazione di AIS a seguito del perfezionamento dell'Aggregazione e che viene ritenuto strumentale per la realizzazione dell'Aggregazione, prevede quanto segue:
    </p>
<p>
      A) AIS ed ABACO si sono impegnate, secondo quanto di propria competenza, adottando comportamenti con ciò coerenti, a far sì che AIS adotti, successivamente al perfezionamento dell'Aggregazione, un assetto di Corporate Governance che preveda quanto segue: (i) al preciso scopo di garantire la continuità nella gestione ed amministrazione di AIS, l'attuale Presidente del
      consiglio di amministrazione di AIS, Prof. Francesco Gardin, venga nominato, Presidente del Consiglio di Amministrazione di AIS fino all'approvazione del bilancio al 31 dicembre 2007; (ii) l'attuale Amministratore Delegato di ABACO, Dott. Domenico Favuzzi, venga nominato, immediatamente dopo il perfezionamento della fusione, Amministratore Delegato di AIS; (iii) l'attuale
      Amministratore Delegato di AIS, Ing. Giorgio De Porcellinis, venga nominato dirigente responsabile della Divisione Prodotti di AIS; (iv) il Presidente del Collegio Sindacale di AIS sia costituito da una figura di garanzia indicata dall'attuale Presidente di AIS;
    </p>
<p>
      B) inoltre, al fine di favorire il processo di transizione necessario per la realizzazione del progetto di Aggregazione, AIS ed ABACO si sono impegnate secondo quanto di propria competenza, a far si che: (i) subito dopo l'approvazione del progetto di fusione, e nel corso della medesima riunione del CdA che approva detto progetto di fusione, venga cooptato nel consiglio di
      amministrazione di AIS un amministratore designato da ABACO; nonché <strong>(ii) in sede di approvazione del bilancio di AIS al 31 dicembre 2004, venga nominato un nuovo consiglio di amministrazione di AIS, composto da 7 membri, di cui 3 (tre), ivi incluso il Presidente ed un amministratore indipendente, indicati da AIS, e 4 (quattro), ivi incluso due amministratori indipendenti,
      indicati da ABACO.</strong>
</p>
<p>
      Non è stabilita espressamente una durata del Patto, tuttavia questo, in base a quanto stabilito nel medesimo, è destinato ad esaurire tutti i propri effetti con la nomina del primo Consiglio di Amministrazione di AIS, successivamente al perfezionamento dell'Aggregazione, ovvero il 31 luglio 2005, qualora entro detta data le assemblee di AIS e della nuova società
      costituita da ABACO (di seguito, anche la <strong>"Newco"</strong>), che si dovrà fondere con AIS al fine del perfezionamento dell'Aggregazione, non approvino il progetto di fusione.
    </p>
<p>
<strong>5. Altre Pattuizioni</strong>
</p>
<p>
      AIS ed Abaco hanno, inoltre, convenuto di subordinare il perfezionamento dell'Aggregazione e, quindi, anche del Patto:
    </p>
<p>
      (i) alla circostanza che, tra la data di sottoscrizione dell'Accordo Quadro e la data delle assemblee di AIS e di Newco chiamate a deliberare in merito al progetto di fusione, la CONSOB non abbia rilasciato parere negativo in merito all'esenzione dell'operazione di Aggregazione dalla procedura di offerta pubblica di acquisto di cui all'Art. 106, comma 5, lettera (e) del
      D.Lgs. 14 febbraio 1998 n. 58 e all'articolo 49, lettera (f) del Regolamento n. 11971 adottato dalla Consob con delibera del 14 maggio 1999 e successive modifiche;
    </p>
<p>
      (ii) alla circostanza che ABACO, entro e non oltre la data della riunione del Consiglio di Amministrazione di AIS chiamato a deliberare sul progetto di fusione, produca evidenza della disponibilità dei mezzi finanziari da apportare al momento del perfezionamento dell'Aggregazione;
    </p>
<p>
      (iii) al fatto che entro e non oltre il 31 maggio 2005 sia intervenuta la delibera di approvazione del progetto di fusione da parte dei Consigli di Amministrazione di AIS e di Newco, società quest'ultima in cui ABACO dovrà conferire le proprie attività e passività di ABACO (incluso il risultato dell'esercizio 2004 e le partecipazioni detenute in Spring Consulting
      SpA ed escluse le partecipazioni in Infobyte SpA ed in Network Services Srl), il tutto nei limiti di quanto necessario ai fini di dotare Newco di un capitale sociale pari a € 1.000.000 (unmilione) e di un patrimonio netto non inferiore a € 2.500.000 (duemilionicinquecentomila) e di un indebitamento finanziario di circa € 4.500.000 (quattromilionicinquecentomila);
    </p>
<p>
      (iv) al fatto che le assemblee di AIS e Newco, deliberino la Fusione entro e non oltre il 31 luglio 2005.
    </p>
<p>
<strong>6) Ufficio del Registro delle Imprese</strong>
</p>
<p>
      Le pattuizioni parasociali stipulate da AIS e da Abaco verranno depositate presso il Registro delle Imprese di Milano nei termini di legge.
    </p>
<p>
      Il presente Estratto costituisce una sintesi di tali pattuizioni ai soli fini della pubblicazione di legge. Ad ogni effetto, ha valore esclusivamente il testo integrale delle pattuizioni depositate e comunicate.
    </p>
<p>
      La presente comunicazione viene effettuata da AIS anche per conto di Abaco.
    </p>
<p>
      2 luglio 2005
    </p>
<p>
<strong>[AR.3.05.2]