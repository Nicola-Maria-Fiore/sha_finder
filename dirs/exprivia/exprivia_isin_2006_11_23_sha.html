/b>
</p>
<hr/>
<p align="center">
<strong>EXPRIVIA S.P.A.</strong>
</p>
<p>
      Ai sensi dell'Art. 122 del D.Lgs. 14 Febbraio 1998 n. 58 (di seguito, il <b>"TUF"</b>) e degli Artt. 129 e segg. del Regolamento approvato con delibera Consob n. 11971 del 14 Maggio 1999 e successive modifiche, si rende noto la modifica, mediante accordo stipulato in data 13 novembre 2006 ("<b>Accordo di Modifica</b>") di alcune pattuizioni parasociali stipulate in
      data 23 novembre 2005 successivamente modificate in data 30 maggio 2006, tra il Professor Francesco Gardin, residente in Rovigo, Via Rosmini n. 7, C.F. GRDFNC54T02H620X (<b>"Prof. Gardin"</b>), ed Abaco Innovazione S.p.A. precedentemente denominata Abaco Software &amp; Consulting S.p.A. ("<b>Abaco</b>"), società con sede legale in Molfetta (BA), Lotto 2/S, Zona
      A.S.I., Maglia E, avente capitale sociale pari ad Euro 1.000.000,00, interamente versato, C.F., P. IVA e numero di registrazione nel Registro delle Imprese di Bari 05434040720 (<b>"Convenzione"</b>).
    </p>
<p>
<u><b>1. Strumenti finanziari oggetto della Convenzione e relativa</b></u><b><u>percentuale rispetto al capitale sociale. Società i cui strumenti finanziari sono oggetto della Convenzione</u></b>
</p>
<p>
      L'oggetto della Convenzione è rappresentato da tutta la partecipazione detenuta dal Prof. Gardin e, per quanto descritto al paragrafo 4C1), da tutta la partecipazione detenuta da ABACO in Exprivia S.p.A., società con sede legale in Molfetta (BA), Viale A. Olivetti s.n.c., capitale sociale sottoscritto di Euro 17.642.488,24; REA BA-481202, P. IVA 09320730154, C.F. e n. di
      iscrizione nel Registro delle Imprese di Bari 00721090298 (di seguito, anche "<b>Exprivia"</b>).
    </p>
<p>
      Il Prof. Gardin detiene n. 1.055.101 azioni ordinarie, rappresentanti circa il 3,11% del capitale sociale sottoscritto di AIS (<b>"Azioni Gardin"</b>), di cui n. 225.000, pari a circa il 0,66%, senza diritto di voto, spettante a Banca Monte dei Paschi di Siena.
    </p>
<p>
      Abaco detiene n. 19.227.961 azioni ordinarie rappresentanti circa il 56,67% del capitale sociale sottoscritto di Exprivia.
    </p>
<p>
<u><b>2. Soggetti aderenti alla Convenzione</b></u>
</p>
<p>
      Aderiscono alla Convenzione il Prof. Francesco Gardin ed Abaco.
    </p>
<p>
<u><b>3. Controllo della società quotata in virtù della Convenzione</b></u>
</p>
<p>
      La Convenzione non produce alcun effetto sul controllo di Exprivia.
    </p>
<p>
      Tuttavia, si evidenzia che Abaco detiene un controllo di diritto su Exprivia ai sensi degli Artt. 2359, Codice Civile, e 93, D.Lgs. 24.2.1998, n. 58.
    </p>
<p>
<u><b>4. Contenuto della Convenzione e durata</b></u>
</p>
<p>
      L'Accordo di Modifica è intervenuto tra le Parti per (i) aggiornare la Convenzione, privando di efficacia le disposizione già attuate; (ii) individuare determinati limiti alla libera disponibilità del Prof. Gardin relativamente alle Azioni Gardin; (iii) risolvere le ulteriori pattuizioni della Convenzione, salvo quelle relative alla continuità gestionale di Exprivia.
    </p>
<p>
      Pertanto, la Convenzione, prevede quanto segue:
    </p>
<p>
<b>A</b>) Le Parti hanno novato in senso oggettivo l'opzione di vendita concessa da Abaco al Prof Gardin su attuali n 1.055.101 azioni AIS/EXPRIVIA ai sensi della Convenzione dello scorso 23 novembre 2005 (le Azioni Gardin); per l'effetto, Abaco non sarà obbligata ad alcun titolo ad acquistare dal Prof. Gardin le Azioni Gardin oggetto dell'opzione di vendita e le Azioni
      Gardin rimarranno in proprietà e nella libera disponibilità del Prof. Gardin, salvo quanto disposto al successivo paragrafo B):
    </p>
<p>
<b>B</b>) L'obbligo del Prof Gardin a (I) laddove intenda cedere parte delle Azioni Gardin, comunicare per iscritto ad Abaco con un preavviso di almeno 2 giorni lavorativi il numero di Azioni Gardin oggetto della prevista cessione; nonché (II) a non cedere n. 655.101 Azioni Gardin fino alla data del 31 dicembre 2007.
    </p>
<p>
<b>C</b> ) le seguenti pattuizioni, strumentali alla continuità gestionale di Exprivia:
    </p>
<p>
<b>C1</b>) Abaco si impegna a far tutto quanto nelle proprie legittime possibilità per far sì che il Prof. Gardin permanga, sino alla data di approvazione del Bilancio al 31 Dicembre 2007, nella sua carica di Presidente del Consiglio di Amministrazione di Exprivia, facendo altresì tutto quanto nelle proprie legittime possibilità per far sì che l'emolumento
      spettante al Prof. Gardin per la carica di membro del consiglio di amministrazione, Presidente dello stesso, e per le eventuali deleghe e compiti a lui assegnati dal Consiglio, sia pari all'emolumento globale percepito per tali cariche nell'anno 2004, e cioè sia pari alla somma di complessivi € 220.000,00 (duecentoventimila/00) annui, salvo rinuncia del professor Gardin a
      fronte della sostituzione di tutto o parte di tali emolumenti con un piano di stock option dallo stesso accettato;
    </p>
<p>
<b>C2</b>) contestualmente, il Prof. Gardin si impegna ad accettare l'eventuale nomina a Presidente del Consiglio di Amministrazione di Exprivia ed a svolgere tale carica nell'interesse di detta società sino all'approvazione del Bilancio al 31 Dicembre 2007.
    </p>
<p>
<u><b>5. Natura delle pattuizioni parasociali</b></u>
</p>
<p>
      Le pattuizioni parasociali contenute nella Convenzione sono inquadrabili nella fattispecie dell'Art. 122, comma 5, lett. b), lett. c) TUF.
    </p>
<p>
<u><b>6. Clausola penale</b></u>
</p>
<p>
      Nell'ambito delle pattuizioni di cui al paragrafo 4C che precede, la Convenzione prevede che, laddove Abaco non ritenesse di nominare o mantenere (o rinominare nel caso in cui il Consiglio di Amministrazione dovesse decadere per qualsiasi ragione) nella carica di Presidente, il Prof. Gardin sino al termine summenzionato (i.e. sino all'approvazione del Bilancio al 31 Dicembre 2007),
      salvo il caso di giusta causa di revoca, quest'ultimo avrà diritto di ricevere da Abaco, alle scadenze previste nell'atto di nomina, l'ammontare globale dei suoi emolumenti come sopra quantificati (cfr. il paragrafo 4C1 che precede) a titolo di penale, salvo il risarcimento dell'eventuale danno ulteriore.
    </p>
<p>
<u><b>7. Ufficio del Registro delle Imprese</b></u>
</p>
<p>
      Le pattuizioni parasociali modificate di cui alla Convenzione verranno depositate presso il Registro delle Imprese di Bari nei termini di legge. Il presente Estratto costituisce una sintesi di tali pattuizioni ai soli fini della pubblicazione di legge. Ad ogni effetto, ha valore esclusivamente il testo integrale delle pattuizioni depositate e comunicate.
    </p>
<p>
      La presente comunicazione viene effettuata dal Prof. Gardin anche in nome e per conto di Abaco.
    </p>
<p>
      23 novembre 2006
    </p>
<p align="justify">
<b>[AR.4.06.2]