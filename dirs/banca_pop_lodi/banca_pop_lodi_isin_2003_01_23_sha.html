<html>
<head>
<title>
      BANCA POPOLARE ITALIANA - BANCA POPOLARE DI LODI SOCIETA' COOPERATIVA - Estratto dei patti parasociali
    </title>
<meta content="stp" name="subjectList"/>
<meta content="147229" name="linkid"/>
<meta content="BANCA POPOLARE ITALIANA - BANCA POPOLARE DI LODI SOCIETA' COOPERATIVA - Estratto dei patti parasociali" name="Description"/>
<meta content="stpatti" name="ss_family"/>
<meta content="BANCA POPOLARE ITALIANA - BANCA POPOLARE DI LODI SOCIETA' COOPERATIVA " name="societa"/>
<meta content="stpatti" name="ss_table"/>
<meta content="2006-10-10" name="date"/>
<meta content="stpatti" name="tipo"/>
<meta content="N;gloria;1161072534327" name="synchro"/>
<meta content="35556" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<b>BANCA POPOLARE DI LODI SCRL</b>
</p>
<p>
<strong>I. PREMESSA: DESCRIZIONE DELL'OPERAZIONE</strong>
</p>
<p>
      Il presente estratto descrive i patti parasociali (di seguito, i "Patti Parasociali")sottoscritti dalla Fondazione Cassa di Risparmio di Pescara e Loreto Aprutino (di seguito, la "Fondazione Caripe") e dalla Bipielle Investimenti S.p.A. (di seguito, "Bipielle Investimenti") nell'ambito e per le finalità del contratto dalle medesime stipulato in data 13
      gennaio 2002 (di seguito, il "Contratto").
    </p>
<p>
      A tal fine, si fa presente che il Contratto intende regolare l'acquisizione da parte della Bipielle Investimenti della partecipazione di maggioranza nella Banca Caripe S.p.A. dalla Fondazione Caripe, dietro versamento di apposito corrispettivo. Nell'ambito degli accordi sottoscritti, la Fondazione Caripe, si è, tra l'altro, impegnata ad acquistare e/o sottoscrivere azioni
      ordinarie di Banca Popolare di Lodi s.c.a.r.l. (di seguito, le "Azioni Bipielle"), nei termini ed alle condizioni disciplinati nell'ambito del Contratto.
    </p>
<p>
      Si precisa altresì che, nell'ambito del Contratto, Bipielle Investimenti si è riservata la facoltà di cedere la propria posizione di parte contrattuale ad altra società appartenente al proprio gruppo di appartenenza (di seguito, la "Società").
    </p>
<p>
      Nell'eventualità in cui Bipielle Investimenti decida di esercitare detta facoltà, la Società subentrerà in luogo di questa nella titolarità dei Patti Parasociali.
    </p>
<p>
<strong>II. CONTENUTO DEI PATTI PARASOCIALI</strong>
</p>
<p>
      I Patti Parasociali sono diretti a disciplinare impegni a carico della FondazioneCaripe aventi ad oggetto le Azioni Bipielle, già emesse e/o che saranno emesse in esecuzione ad una delibera di aumento del capitale sociale di Banca Popolare di Lodi s.c. a r.l.. In particolare, i Patti Parasociali contemplano i seguenti impegni:
    </p>
<blockquote>
<p>
        A) La Fondazione Caripe si è impegnata ad acquistare e/o sottoscrivere n. 2.056.000 Azioni Bipielle.
      </p>
<p>
        B) La Fondazione Caripe si è altresì impegnata a non cedere le n. 2.056.000 Azioni Bipielle che la stessa abbia acquistato e/o sottoscritto in esecuzione dell'obbligo di cui alla precedente lett. A). Tale impegno ha una durata di 20 mesi a partire dalla data di esecuzione (di seguito, la "Data di Esecuzione") del Contratto, il quale in particolare dispone che
        questa dovrà intervenire entro i 15 giorni lavorativi successivi all'avveramento dell'ultima delle condizioni previste nel Contratto stesso.
      </p>
</blockquote>
<p>
<strong>III. SOGGETTI ADERENTI AI PATTI PARASOCIALI E AZIONI DETENUTE</strong>
</p>
<p>
      I Patti Parasociali sono stati sottoscritti dai seguenti soggetti e per le rispettiveAzioni Bipielle qui di seguito indicate:
    </p>
<table class="resultTable2">
<tr valign="top">
<td class="resultTD2" width="295">
<b>Parti</b>
</td>
<td class="resultTD2" width="172">
<b>Numero di Azioni Bipielle Conferite nel patto</b>
</td>
<td class="resultTD2" width="176">
<b>% sulle Azioni Bipielle Conferite nel patto</b>
</td>
<td class="resultTD2" width="174">
<b>% sul capitale di Banca Popolare di Lodi s.c.a.r.l.</b>
</td>
</tr>
<tr valign="top">
<td class="resultTD2" width="295">
          BipielleInvestimenti S.p.A.
        </td>
<td class="resultTD2" width="172">
<p align="right">
            __
          </p>
</td>
<td class="resultTD2" width="176">
<p align="right">
            __
          </p>
</td>
<td class="resultTD2" width="174">
<p align="right">
            __
          </p>
</td>
</tr>
<tr valign="top">
<td class="resultTD2" width="295">
          Fondazione Cassa di Risparmio di Pescara e Loreto Aprutino
        </td>
<td class="resultTD2" width="172">
<p align="right">
            n. 2.056.000
          </p>
</td>
<td class="resultTD2" width="176">
<p align="right">
            100%
          </p>
</td>
<td class="resultTD2" width="174">
<p align="right">
            1,368
          </p>
</td>
</tr>
</table>
<p>
<strong>IV. DURATA DEI PATTI PARASOCIALI</strong>
</p>
<p>
      I Patti Parasociali <em>sub</em>II, A) dispiegano i propri effetti a partire dalla data di sottoscrizione del Contratto, ovvero a partire dal 13 gennaio 2003, e rimarranno in vigore sino alla Data di Esecuzione.
    </p>
<p>
      I Patti Parasociali <em>sub</em>II, B) dispiegano i propri effetti a partire dalla data disottoscrizione del Contratto, ovvero a partire dal 13 gennaio 2003, e rimarranno in vigore per un periodo di 20 mesi a partire dalla Data di Esecuzione.
    </p>
<p>
<strong>V. DEPOSITO PRESSO IL REGISTRO DELLE IMPRESE DEI PATTI</strong>
</p>
<p>
<strong>PARASOCIALI</strong>
</p>
<p>
      I Patti Parasociali non sono stati ancora depositati presso il Registro delle Imprese di Lodi, ove Banca Popolare di Lodi s.c.a.r.l. ha la propria sede legale. Il deposito verrà effettuato nei termini di cui all'art. 122 del D.Lgs. 24 febbraio 1998, n. 58.
    </p>
<p>
<strong>VI. TIPOLOGIA DEI PATTI PARASOCIALI</strong>
</p>
<p>
      I Patti Parasociali contengono impegni riconducibili alle tipologie indicate all'art. 122 D.Lgs. 28 febbraio 1998, n. 58 e, segnatamente, a quelle di cui al 5° comma lett. (b) e (c) di tale disposizione. In particolare, si tratta di:
    </p>
<blockquote>
<p>
        - patti parasociali che prevedono limiti al trasferimento di azioni [II B)];
      </p>
<p>
        - patti parasociali che prevedono l'acquisto di azioni [II A)]
      </p>
</blockquote>
<p>
<strong>VII. ORGANI DEI PATTI PARASOCIALI</strong>
</p>
<p>
      I Patti Parasociali non prevedono la costituzione di organi.
    </p>
<p>
<strong>VIII. CLAUSOLE PENALI</strong>
</p>
<p>
      I Patti Parasociali non prevedono l'applicazione di clausole penali.
    </p>
<p>
<strong>IX. SOGGETTO PRESSO IL QUALE SONO DEPOSITATI GLI STRUMENTI FINANZIARI</strong>
</p>
<p>
      Le Azioni Bipielle sono depositate presso la Monte Titoli S.p.A. Presso tale depositario autorizzato saranno depositate anche le nuove azioni che saranno eventualmente emesse in esecuzione degli impegni previsti nei Patti Parasociali.
    </p>
<p>
      23 gennaio 2003
    </p>
<p>
<b>[BK.2.03.1]