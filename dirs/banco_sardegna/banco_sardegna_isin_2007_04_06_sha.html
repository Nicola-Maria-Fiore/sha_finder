/b>
</p>
<hr/>
<p align="center">
<strong>Estratto dell’accordo parasociale relativo ad<br/>
      azioni del</strong>
</p>
<p align="center">
<strong>BANCO DI SARDEGNA S.P.A.</strong>
</p>
<p align="center">
<strong>così come rinnovato in data 31 marzo 2007</strong>
</p>
<p align="left">
      Ai sensi e per gli effetti di cui all’articolo 122 del Decreto Legislativo n° 58 del 24 febbraio 1998 e degli articoli 128-131 del Regolamento adottato con Deliberazione CONSOB n° 11971 del 14 maggio 1999
    </p>
<p align="left">
      Si rende noto che tra la Fondazione Banco di Sardegna (la "<i><b>Fondazione</b></i>") e la Banca Popolare dell'Emilia Romagna Soc. coop. ("<i><b>Bper</b></i>"), azionisti del Banco di Sardegna S.p.A. (il "<i><b>Banco</b></i>"), si è tacitamente rinnovato, per il triennio 31 marzo 2007- 30 marzo 2010, l’accordo parasociale (l'
      "<i><b>Accordo</b></i>"), sottoscritto in data 30 marzo 2001, avente originaria scadenza il 30 marzo 2004 e già rinnovato per il triennio successivo.
    </p>
<p align="left">
      Non sono intervenute variazioni al numero complessivo delle azioni ordinarie conferite, pari a n°.41.666.693, né al numero complessivo delle azioni privilegiate conferite, pari a n. 840.640. Nemmeno è mutata la percentuale, rispettivamente, sul capitale sociale (100%) e sul totale delle azioni privilegiate (96,257%).
    </p>
<p align="left">
      Del pari, è rimasta invariata la percentuale delle azioni ordinarie e delle azioni privilegiate che "Bper" e "Fondazione" hanno conferito all’Accordo.
    </p>
<p align="left">
      Quanto alle azioni ordinarie, "Bper" e "Fondazione" hanno conferito rispettivamente il 51% ed il 49% sia del numero totale delle azioni ordinarie conferite all’Accordo che del totale delle azioni ordinarie costituenti il capitale sociale.
    </p>
<p align="left">
      Quanto alle azioni privilegiate, "Bper" e "Fondazione" hanno conferito rispettivamente il 63,558% ed il 36,442% del totale delle azioni privilegiate conferite all’Accordo, corrispondenti al 61,179% ed al 35,078% dell totale delle azioni di quella categoria.
    </p>
<p align="left">
      Il contenuto dell'Accordo, che (i) pone limiti al trasferimento delle Azioni Conferite, (ii) istituisce obblighi di preventiva consultazione per l'esercizio del diritto di voto relativo alle Azioni Conferite e (iii) disciplina la rappresentanza degli azionisti negli organi amministrativo e sindacale, non ha subito alcuna variazione e viene di seguito sintetizzato.
    </p>
<p align="left">
<b>1 Costituzione del Sindacato</b>
</p>
<p align="left">
      La Fondazione e Bper (le "<i><b>Parti</b></i>") costituiscono un sindacato avente per oggetto le Azioni Conferite come sopra (il "<i><b>Sindacato</b></i>").
    </p>
<p align="left">
<b>2 Trasferimento delle Azioni Conferite</b>
</p>
<p align="left">
      2.1 Bper si obbliga, per l'intera durata dell'Accordo, a non trasferire a qualsiasi titolo o comunque a non disporre, in tutto o in parte, delle Azioni Conferite.
    </p>
<p align="left">
      2.2 La Fondazione si obbliga, per l'intera durata dell'Accordo, a non trasferire a qualsiasi titolo o comunque a non disporre di un quantitativo di Azioni Conferite tale da ridurre la propria partecipazione al di sotto del 20% del capitale sociale del Banco avente diritto di voto in assemblea straordinaria. La Fondazione potrà pertanto trasferire, in tutto o in parte, le Azioni
      Conferite che eccedono tale limite (i) a Bper ovvero (ii) a terzi, nel rispetto della procedura di prelazione indicata al successivo paragrafo e, ove i potenziali terzi acquirenti siano banche o società finanziarie, ovvero soggetti controllati anche indirettamente da banche o società finanziarie, previo gradimento di Bper nei confronti di tali soggetti.
    </p>
<p align="left">
      2.3 Qualora la Fondazione intenda trasferire, in tutto o in parte, le proprie Azioni Conferite, nei limiti indicati al precedente paragrafo, essa dovrà offrirle a Bper che potrà esercitare il diritto di prelazione all'acquisto dell'intero quantitativo di Azioni Conferite offerto.
    </p>
<p align="left">
<b>3 Obbligo di preventiva consultazione</b>
</p>
<p align="left">
      3.1 Le Parti si impegnano a consultarsi reciprocamente sulle questioni di maggiore importanza relative alla gestione del Banco e delle società da questi controllate o partecipate in misura rilevante, con l’obiettivo di ricercare in buona fede soluzioni comuni. In particolare, a tale scopo, le Parti si riuniranno prima di ogni assemblea e di ogni riunione del consiglio di
      amministrazione del Banco aventi ad oggetto decisioni di natura strategica e/o operazioni straordinarie e comunque, ma sempre in relazione alle questioni di maggiore importanza sopra indicate, ogni qualvolta una di esse ne faccia espressamente richiesta al fine di ricercare in buona fede una posizione comune.
    </p>
<p align="left">
      3.2 Sino a quando la Fondazione deterrà una partecipazione non inferiore al 20% del capitale sociale ordinario del Banco, una serie di operazioni di natura straordinaria (quali fusioni o scissioni) potranno essere deliberate solo previo consenso della Fondazione stessa: tuttavia, detto consenso non sarà necessario ove tali operazioni siano richieste dall’Autorità di
      Vigilanza ovvero si rendano necessarie al fine di assicurare il rispetto oggettivo dei vincoli anche patrimoniali ed economici stabiliti dell’Autorità stessa.
    </p>
<p align="left">
<b>4 Nomina alle cariche sociali</b>
</p>
<p align="left">
      4.1 Le Parti si impegnano, per l'intera durata dell'Accordo, a far sì che i membri del consiglio di amministrazione e del comitato esecutivo del Banco siano nominati su designazione della Fondazione e di Bper in numero proporzionale alla rispettiva partecipazione nel capitale sociale ordinario del Banco stesso. A Bper, in quanto detentrice della partecipazione di maggioranza
      nel capitale sociale ordinario del Banco, verrà assicurata la maggioranza dei membri del consiglio di amministrazione e del comitato esecutivo del Banco. Indipendentemente dalla percentuale di capitale sociale ordinario del Banco che si troverà a detenere nel tempo, la Fondazione manterrà il diritto di nominare almeno uno dei membri del consiglio di amministrazione del Banco.
    </p>
<p align="left">
      4.2 Le Parti si impegnano, per l'intera durata dell'Accordo, a far sì che almeno due membri effettivi ed un membro supplente del collegio sindacale del Banco siano nominati su designazione della Fondazione. Il presidente del collegio sindacale del Banco sarà scelto tra i membri del collegio nominati su designazione di Bper.
    </p>
<p align="left">
<b>5 Durata del Sindacato</b>
</p>
<p align="left">
      Il Sindacato ha durata di tre anni decorrenti dalla data di sottoscrizione dell'Accordo e si intenderà tacitamente rinnovato di triennio in triennio ove nessuna delle Parti comunichi all’altra la propria volontà di recedere entro il sessantesimo giorno antecedente la scadenza originaria o prorogata del Sindacato stesso.
    </p>
<p align="left">
<b>6 Deposito dell'Accordo</b>
</p>
<p align="left">
      Le modifiche dell’Accordo saranno depositate entro i termini di legge presso l'Ufficio del Registro delle Imprese di Cagliari.
    </p>
<p align="left">
      6 aprile 2007
    </p>
<p align="justify">
<b>[BD.1.07.1]