/b>
</p>
<hr/>
<p align="center">
<b>BANCO DI SARDEGNA S.P.A.</b>
</p>
<p>
      Premesso che tra la Fondazione Banco di Sardegna (la "<i><b>Fondazione</b></i>") e la Banca Popolare dell'Emilia Romagna Soc. coop. ("<i><b>Bper</b></i>"), azionisti del Banco di Sardegna S.p.A. (il "<i><b>Banco</b></i>"), è in essere un accordo parasociale (l' "<i><b>Accordo</b></i>"), sottoscritto in data 30 marzo 2001, avente
      originaria scadenza il 30 marzo 2004 e già rinnovato tacitamente per i trienni successivi, da ultimo per il triennio 31 marzo 2007- 30 marzo 2010.
    </p>
<p>
      Si rende noto che è intervenuta una variazione al numero delle azioni ordinarie conferite all’ "Accordo". Ciò per effetto della conversione da parte di "Bper" e della "Fondazione", rispettivamente, di n. 1.180.556 e n. 1.134.260 obbligazioni in altrettante azioni ordinarie del "Banco", di cui al POC subordinato denominato "Banco
      di Sardegna SpA 2001/2007 T.V. ord.", scadenza 30 giugno 2007, e dell’art. 1.2 dell’ "Accordo" in base al quale le azioni rivenienti dalla conversione s’intendono automaticamente conferite al medesimo.
    </p>
<p>
      Il numero delle azioni ordinarie complessivamente conferito è variato in aumento per n. 2.314.816, passando da n. 41.666.693 a n. 43.981.509 azioni.
    </p>
<p>
      Non sono intervenute variazioni alle percentuali delle azioni ordinarie conferite, sul capitale sociale (100%) e sul totale delle azioni privilegiate (96,257%).
    </p>
<p>
      Del pari, è rimasta invariata la percentuale delle azioni ordinarie e delle azioni privilegiate che "Bper" e "Fondazione" hanno conferito all’ "Accordo".
    </p>
<p>
      Quanto alle azioni ordinarie, resta ferma la percentuale conferita da "Bper" e "Fondazione", rispettivamente del 51% e del 49% sia del numero totale delle azioni ordinarie conferite all’ "Accordo" che del totale delle azioni ordinarie costituenti il capitale sociale.
    </p>
<p>
      Quanto alle azioni privilegiate, resta ferma la percentuale conferita da "Bper" e "Fondazione", rispettivamente del 63,558% e del 36,442%, del totale delle azioni privilegiate conferite all’ "Accordo", corrispondenti al 61,179% ed al 35,078% del totale delle azioni di quella categoria.
    </p>
<p>
      Nessuna variazione è intervenuta al contenuto dell’ "Accordo".
    </p>
<p>
      Il contenuto dell'Accordo, che (i) pone limiti al trasferimento delle Azioni Conferite, (ii) istituisce obblighi di preventiva consultazione per l'esercizio del diritto di voto relativo alle Azioni Conferite e (iii) disciplina la rappresentanza degli azionisti negli organi amministrativo e sindacale, non ha subito alcuna variazione e viene di seguito sintetizzato.
    </p>
<p>
<b>1. Costituzione del Sindacato</b>
</p>
<p>
      La Fondazione e Bper (le "<i><b>Parti</b></i>") costituiscono un sindacato avente per oggetto le Azioni Conferite come sopra (il "<i><b>Sindacato</b></i>").
    </p>
<p>
<b>2. Trasferimento delle Azioni Conferite</b>
</p>
<p>
      2.1 Bper si obbliga, per l'intera durata dell'Accordo, a non trasferire a qualsiasi titolo o comunque a non disporre, in tutto o in parte, delle Azioni Conferite.
    </p>
<p>
      2.2 La Fondazione si obbliga, per l'intera durata dell'Accordo, a non trasferire a qualsiasi titolo o comunque a non disporre di un quantitativo di Azioni Conferite tale da ridurre la propria partecipazione al di sotto del 20% del capitale sociale del Banco avente diritto di voto in assemblea straordinaria. La Fondazione potrà pertanto trasferire, in tutto o in parte, le Azioni
      Conferite che eccedono tale limite (i) a Bper ovvero (ii) a terzi, nel rispetto della procedura di prelazione indicata al successivo paragrafo e, ove i potenziali terzi acquirenti siano banche o società finanziarie, ovvero soggetti controllati anche indirettamente da banche o società finanziarie, previo gradimento di Bper nei confronti di tali soggetti.
    </p>
<p>
      2.3 Qualora la Fondazione intenda trasferire, in tutto o in parte, le proprie Azioni Conferite, nei limiti indicati al precedente paragrafo, essa dovrà offrirle a Bper che potrà esercitare il diritto di prelazione all'acquisto dell'intero quantitativo di Azioni Conferite offerto.
    </p>
<p>
<b>3. Obbligo di preventiva consultazione</b>
</p>
<p>
      3.1 Le Parti si impegnano a consultarsi reciprocamente sulle questioni di maggiore importanza relative alla gestione del Banco e delle società da questi controllate o partecipate in misura rilevante, con l’obiettivo di ricercare in buona fede soluzioni comuni. In particolare, a tale scopo, le Parti si riuniranno prima di ogni assemblea e di ogni riunione del consiglio di
      amministrazione del Banco aventi ad oggetto decisioni di natura strategica e/o operazioni straordinarie e comunque, ma sempre in relazione alle questioni di maggiore importanza sopra indicate, ogni qualvolta una di esse ne faccia espressamente richiesta al fine di ricercare in buona fede una posizione comune.
    </p>
<p>
      3.2 Sino a quando la Fondazione deterrà una partecipazione non inferiore al 20% del capitale sociale ordinario del Banco, una serie di operazioni di natura straordinaria (quali fusioni o scissioni) potranno essere deliberate solo previo consenso della Fondazione stessa: tuttavia, detto consenso non sarà necessario ove tali operazioni siano richieste dall’Autorità di
      Vigilanza ovvero si rendano necessarie al fine di assicurare il rispetto oggettivo dei vincoli anche patrimoniali ed economici stabiliti dell’Autorità stessa.
    </p>
<p>
<b>4. Nomina alle cariche sociali</b>
</p>
<p>
      4.1 Le Parti si impegnano, per l'intera durata dell'Accordo, a far sì che i membri del consiglio di amministrazione e del comitato esecutivo del Banco siano nominati su designazione della Fondazione e di Bper in numero proporzionale alla rispettiva partecipazione nel capitale sociale ordinario del Banco stesso. A Bper, in quanto detentrice della partecipazione di maggioranza
      nel capitale sociale ordinario del Banco, verrà assicurata la maggioranza dei membri del consiglio di amministrazione e del comitato esecutivo del Banco. Indipendentemente dalla percentuale di capitale sociale ordinario del Banco che si troverà a detenere nel tempo, la Fondazione manterrà il diritto di nominare almeno uno dei membri del consiglio di amministrazione del Banco.
    </p>
<p>
      4.2 Le Parti si impegnano, per l'intera durata dell'Accordo, a far sì che almeno due membri effettivi ed un membro supplente del collegio sindacale del Banco siano nominati su designazione della Fondazione. Il presidente del collegio sindacale del Banco sarà scelto tra i membri del collegio nominati su designazione di Bper.
    </p>
<p>
<b>5. Durata del Sindacato</b>
</p>
<p>
      Il Sindacato ha durata di tre anni decorrenti dalla data di sottoscrizione dell'Accordo e si intenderà tacitamente rinnovato di triennio in triennio ove nessuna delle Parti comunichi all’altra la propria volontà di recedere entro il sessantesimo giorno antecedente la scadenza originaria o prorogata del Sindacato stesso.
    </p>
<p>
<b>6. Deposito dell'Accordo</b>
</p>
<p>
      Le modifiche dell’Accordo saranno depositate entro i termini di legge presso l'Ufficio del Registro delle Imprese di Cagliari.
    </p>
<p>
      6 luglio 2007
    </p>
<p>
<b>[BD.1.07.2]