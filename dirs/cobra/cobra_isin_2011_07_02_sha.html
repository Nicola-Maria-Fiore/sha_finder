/strong>
</p>
<div>
<hr/>
       
    </div>
<div align="center">
<strong>Cobra Automotive Technologies S.p.A.</strong>
</div>
<p align="justify">
      Ai sensi dell’art. 122 del TUF e degli articoli 129 e seguenti del regolamento emittenti approvato con delibera CONSOB del 19 maggio 1999 e successive modifiche ed integrazioni (il “<strong>Regolamento Emittenti</strong>”), si rende noto quanto segue.<br/>
<br/>
      In data 18 novembre 2010 (a) KME Group S.p.A., società di diritto italiano quotata sul MTA, con sede in via dei Barucci, 2, Firenze, CF 00931330583 (“<strong>KME</strong>”), socio di maggioranza di Drive Rent S.p.A., società di diritto italiano con sede in Viale Tibaldi 7, Milano, CF 05941290156, (“<strong>Drive Rent</strong>”) con una partecipazione pari
      al 90% del capitale sociale, (b) Cobra Automotive Technologies SA, società di diritto lussemburghese, con sede in 7 Val Ste-Croix, L-1371, Granducato del Lussemburgo, numero di iscrizione al <em>Registre de Commerce et des Sociétés</em> del Lussemburgo: B 41135 ("<strong>Cobra SA</strong>"), a tale data socio di controllo di Cobra Automotive Technologies S.p.A.,
      società di diritto italiano quotata sul MTA, segmento STAR, con sede in via Astico, 41, Varese, CF 00407590124 (“<strong>Cobra</strong>” o anche l’“<strong>Emittente</strong>”) e (c) Cobra stessa (congiuntamente, le “<strong>Parti dell'Accordo di Fusione</strong>”) hanno sottoscritto un accordo di fusione (l’“<strong>Accordo di
      Fusione</strong>”), successivamente modificato in data 17 marzo 2011, al fine di procedere ad una integrazione complessiva dei relativi compendi aziendali mediante la fusione per incorporazione di Drive Rent in Cobra ("<strong>Fusione</strong>").<br/>
      Sempre in data 18 novembre 2010, KME e Cobra SA  hanno sottoscritto un patto parasociale funzionale agli obiettivi perseguiti con la Fusione, e con il quale hanno inteso creare le migliori condizioni per massimizzare le potenzialità di sviluppo e valorizzazione di Cobra ad esito della Fusione, disciplinandone in modo stabile la <em>corporate governance</em> e i reciproci rapporti
      come azionisti di Cobra in seguito al perfezionamento della Fusione(il “<strong>Patto Originario</strong>”).<br/>
<br/>
      In data 14 giugno 2011 è stato stipulato l'atto di Fusione, con efficacia a far data dal 1 luglio 2011 (“<strong>Data di Efficacia della Fusione</strong>”), che è stato iscritto presso il Registro delle Imprese di Varese e presso il Registro delle Imprese di Milano in data 22 giugno 2011.<br/>
<br/>
      In data 22 giugno 2011, KME ha conferito l’intera partecipazione dalla stessa detenuta nel capitale sociale di Drive Rent, pari a n. 45.000 azioni ordinarie, rappresentative del 90% del capitale sociale, a favore della società KME Partecipazioni S.r.l. (“<strong>KME Partecipazioni</strong>”) – società controllata, con una partecipazione pari al 100% del
      capitale sociale, da KME –, con efficacia a far data dal 29 giugno 2011.<br/>
<br/>
      In conseguenza del suddetto conferimento, in data 30 giugno 2011, Cobra, Cobra AT SA, KME e KME Partecipazioni hanno sottoscritto un accordo di adesione all’Accordo di Fusione e al Patto Originario, depositato presso il Registro delle Imprese di Varese nei termini di legge, con il quale KME Partecipazioni ha aderito a tali accordi, assumendone tutti i diritti e gli obblighi che
      facevano capo a KME (l“<strong>Accordo di Adesione</strong>”, quest'ultimo e il Patto Originario il "<strong>Patto Parasociale</strong>").<br/>
<br/>
<strong>A.             Società i cui strumenti finanziari sono oggetto del Patto Parasociale<br/>
</strong><br/>
      Cobra Automotive Technologies S.p.A., società le cui azioni sono quotate al Mercato Telematico Azionario gestito da Borsa Italiana S.p.A., segmento STAR, avente sede legale in via Astico, 41, Varese, codice fiscale e numero di iscrizione al Registro delle Imprese di Varese 00407590124, avente capitale sociale pari a Euro 4.854.842,64 diviso in n. 40.457.022 Azioni.<br/>
<br/>
<strong>B.             Soggetti aderenti al Patto Parasociale<br/>
</strong><br/>
      I partecipanti al Patto Parasociale sono i seguenti:<br/>
<br/>
      (i) KME Group S.p.A., società di diritto italiano quotata sul MTA, con sede in via dei Barucci, 2, Firenze, codice fiscale e numero di iscrizione al Registro delle Imprese di Firenze 00931330583, avente capitale sociale di Euro 304.536.085,26, sottoscritto e versato per Euro 297.013.585,26, controllata da Quattroduedue Holding B.V., per il tramite della società interamente
      posseduta Quattroduedue S.p.A. e per il tramite di Intek S.p.A. (“<strong>KME</strong>”);<br/>
<br/>
      (ii) KME Partecipazioni S.r.l., società di diritto italiano, con sede in Via dei Barucci, 2, Firenze, codice fiscale e numero di iscrizione al Registro delle Imprese di Firenze 06110020481, avente capitale sociale di Euro 5.000.000,00, interamente versato, interamente controllata da KME (“<strong>KME Partecipazioni</strong>”);<br/>
<br/>
      (iii) Cobra AT SA, società di diritto lussemburghese, con sede in 7 Val Ste-Croix, L-1371, Granducato del Lussemburgo, al Registre de Commerce et des Sociétés del Lussemburgo: B 41135, avente capitale sociale di Euro 1.936.713, controllata da Serafino Memmola, nato a Francavilla Fontana (BR), residente in Casciago (VA), codice fiscale MMMSFN43C14D761P.<br/>
<br/>
<strong>C.             Azioni o strumenti finanziari oggetto del Patto Parasociale</strong><br/>
<br/>
      Alla Data di Efficacia della Fusione, le azioni oggetto del Patto Parasociale sono rappresentate dalla tabella che segue:
    </p>
<table border="1" cellpadding="0" cellspacing="0" width="100%">
<tbody>
<tr>
<td valign="top" width="155">
<br/>
             <strong>Socio</strong>
</td>
<td valign="top" width="154">
<p>
<strong>N. Azioni</strong>
</p>
</td>
<td valign="top" width="145">
<p>
<strong>% capitale sociale</strong>
</p>
</td>
<td valign="top" width="129">
<p>
<strong>% sul totale delle azioni sindacate</strong>
</p>
</td>
</tr>
<tr>
<td valign="top" width="155">
<p>
              Cobra Automotive Technologies SA
            </p>
</td>
<td valign="top" width="154">
<p>
              10.339.244
            </p>
</td>
<td valign="top" width="145">
<p>
              25,56%
            </p>
</td>
<td valign="top" width="129">
<p>
              37,45%
            </p>
</td>
</tr>
<tr>
<td valign="top" width="155">
<p>
              KME Partecipazioni S.r.l.
            </p>
</td>
<td valign="top" width="154">
<p>
              17.266.500
            </p>
</td>
<td valign="top" width="145">
<p>
              42,68%
            </p>
</td>
<td valign="top" width="129">
<p>
              62,55%
            </p>
</td>
</tr>
<tr>
<td valign="top" width="155">
<p>
              Totale
            </p>
</td>
<td valign="top" width="154">
<p>
              27.605.744
            </p>
</td>
<td valign="top" width="145">
<p>
              68,24%
            </p>
</td>
<td valign="top" width="129">
<p>
              100%
            </p>
</td>
</tr>
</tbody>
</table>
<br/>
<br/>
<p>
      Oggetto del Patto Parasociale, ai fini (a) dell'esercizio del diritto di voto per la nomina del Consiglio di Amministrazione e del Collegio Sindacale, saranno tutte le azioni di Cobra che Cobra SA e KME Partecipazioni, di volta in volta, verranno a detenere; (b) del divieto di cessione, sarà la percentuale indicata nel Paragrafo "Divieto di Cessione ("Lock
      Up")."<br/>
<br/>
<strong>D.            Principali pattuizioni del Patto Parasociale</strong> <strong><br/>
</strong><br/>
      Il Patto Parasociale contiene impegni riconducibili alla tipologia di cui all'art. 122, comma 1 e comma 5 lettera (b) e (c).<br/>
<br/>
<em><u>Consiglio di Amministrazione</u></em><br/>
<br/>
      La società a seguito della fusione sarà amministrata da un consiglio di amministrazione composto da 10 (dieci) membri di cui: (i) 4 designati da Cobra SA, tra cui il Presidente ed uno in possesso dei requisiti di indipendenza; (ii) 4 designati da KME Partecipazioni di cui uno in possesso dei requisiti di indipendenza; (iii) uno congiuntamente individuato nel dott. Carmine Carella,
      quale amministratore delegato; (iv) uno in possesso dei requisiti di indipendenza eletto dalla minoranza ai sensi dell'art. 14 dello statuto ovvero, in mancanza di presentazione della lista di minoranza, sarà designato da KME Partecipazioni.<br/>
      I membri del consiglio di amministrazione di Cobra saranno nominati per un periodo di tre esercizi e scadranno alla data dell’assemblea convocata per l’approvazione del bilancio relativo all’ultimo esercizio della loro carica. In caso di cessazione dalla carica, per qualsiasi ragione, di un membro del consiglio di amministrazione di Cobra, l’amministratore in
      sostituzione sarà nominato dall’assemblea della Società (e prima di ciò in sede di cooptazione, da parte del consiglio di amministrazione) nella persona indicata dalla parte che abbia in precedenza designato l’amministratore cessato e da sostituire.<br/>
      Qualora siano istituiti, in seno al consiglio di amministrazione, comitati di qualsiasi genere, Cobra SA e KME Partecipazioni avranno il diritto di nominare un uguale numero di componenti di tali comitati.<br/>
<br/>
<em><u>Collegio Sindacale</u></em><br/>
<br/>
      Qualora prima della scadenza del Patto Parasociale fosse necessario provvedere alla nomina del Collegio Sindacale, questo sarà composto da 3 (tre) membri effettivi e 2 (due) supplenti, designati come segue: a) un sindaco effettivo ed un sindaco supplente da Cobra SA; (b) due sindaci effettivi, tra cui il Presidente, ed un sindaco supplente da KME Partecipazioni. In caso di
      presentazione della lista di minoranza ai sensi dell’art. 148 del TUF, uno dei due sindaci effettivi designati da KME non sarà eletto per consentire la nomina del Presidente del collegio sindacale ai sensi dell'art. 148 comma 2 bis del TUF.<br/>
      Qualora prima della scadenza dell'attuale mandato l'assemblea di Cobra fosse convocata per sostituire uno o più componenti del collegio sindacale attualmente in carica, il primo, in ordine di tempo, dei componenti da nominare in sostituzione sarà designato da KME Partecipazioni, il secondo da Cobra SA e così, di seguito, a rotazione<br/>
<br/>
<em><u>Divieto di Cessione ("Lock Up")</u></em><br/>
<br/>
      Per i 18 (diciotto) mesi successivi alla data di efficacia della Fusione, KME Partecipazioni non potrà trasferire a qualsiasi titolo il 50% delle proprie partecipazioni azionarie detenute direttamente o indirettamente nell'Emittente post-Fusione e, per i successivi 18 (diciotto) mesi, KME Partecipazioni non potrà trasferire a qualsiasi titolo la proprietà del 30% delle
      proprie partecipazioni azionarie detenute direttamente o indirettamente nella Società Post-Fusione. Per lo stesso periodo, KME Partecipazioni non potrà concedere in pegno od usufrutto, né, comunque, costituire, o consentire che venga costituito, qualsiasi diritto a favore di terzi sulle azioni oggetto di tale impegno, salvo che il diritto di voto sia espressamente riservato a
      KME Partecipazioni.<br/>
<br/>
      Per i 18 (diciotto) mesi successivi alla data di efficacia della Fusione, Cobra SA non potrà trasferire a qualsiasi titolo la proprietà del 50% delle partecipazioni azionarie detenute direttamente o indirettamente in Cobra alla data del Patto Parasociale (ovvero n. 5.169.622 azioni) e, per i successivi 18 (diciotto) mesi, Cobra SA non potrà trasferire a qualsiasi titolo la
      proprietà del 30% delle proprie partecipazioni azionarie in Cobra alla data del Patto Parasociale (ovvero n. 3.101.773 azioni). Per lo stesso periodo, Cobra SA non potrà concedere in pegno od usufrutto, né, comunque, costituire, o consentire che venga costituito, qualsiasi diritto a favore di terzi sulle azioni oggetto di tale impegno, salvo che il diritto di voto sia
      espressamente riservato a Cobra SA.<br/>
<br/>
<em><u>Limiti all'Acquisto di Azioni</u></em><br/>
<br/>
      A partire dalla data di sottoscrizione del Patto Parasociale e per tutta la durata del Patto medesimo, Cobra SA e KME Partecipazioni non potranno acquistare direttamente o indirettamente, un numero di azioni di Cobra tale da, anche complessivamente, far scattare l'obbligo di offerta pubblica di acquisto ai sensi del TUF. Cobra SA e KME Partecipazioni hanno comunque convenuto che,
      qualora compatibile con gli impegni di cui sopra, ciascuna di esse potrà acquistare o far acquistare nell'arco di 12 mesi, quanto a Cobra SA, un numero massimo di azioni rappresentante (al netto delle azioni eventualmente dalla stessa già vendute nel medesimo periodo) non oltre il 2% del capitale sociale di Cobra medesima e, quanto a KME Partecipazioni, un numero massimo di
      azioni rappresentante (al netto delle azioni eventualmente dalla stessa già vendute nel medesimo periodo) non oltre il 3% del capitale sociale di Cobra, dandone in ogni caso pronta informativa all'altra Parte.<br/>
      Quanto precede fatto salvo quanto previsto in merito all'esercizio del diritto di opzione loro spettante in caso di aumento di capitale. Al riguardo si precisa che, con riferimento all'aumento di capitale in opzione sino ad un massimo complessivo di Euro 23.000.000 (comprensivo di un eventuale sovrapprezzo), deliberato dall’assemblea straordinaria di Cobra del 15 marzo 2011,
      le Parti si sono impegnate a sottoscrivere, per le quote di loro spettanza, l’Aumento di Capitale medesimo la cui sottoscrizione esecuzione e liberazione dovrà avvenire in ogni caso non oltre il 30 giugno 2012.<br/>
<br/>
      Qualora Cobra SA o KME Partecipazioni agissero in violazione di quanto sopra, la Parte inadempiente sarà tenuta a farsi integralmente carico dell'obbligo di formulare un'offerta pubblica di acquisto, nonché a pagare all'altra Parte a titolo di penale ex art. 1382 cod. civ. - cumulabile con ogni altra penale prevista nel Patto Parasociale o nell'Accordo di Fusione e
      fatta comunque salva la possibilità di provare l'eventuale maggior danno - l'importo di Euro 1.000.000,00.<br/>
<br/>
<em><u>Sostenibilità della liquidità del titolo e mantenimento della quotazione</u></em><br/>
<br/>
      In deroga agli obblighi di Lock-up summenzionati, le parti del Patto Parasociale, nel rispetto della normativa applicabile, metteranno a disposizione di un intermediario finanziario congiuntamente scelto dalla Parti stesse, fino ad un massimo del 3% delle azioni di loro rispettiva proprietà (escluse, per quanto riguarda Cobra SA, le azioni rivenienti dalla sottoscrizione
      dell’Aumento di Capitale) affinché siano collocate sul mercato, in linea con i valori di mercato (le “<strong>Azioni per Sostenere la Liquidità</strong>”).<br/>
<br/>
      E’ volontà di KME Partecipazioni e di Cobra SA che, a seguito della Fusione e dell’Aumento di Capitale, le azioni Cobra restino quotate sul Mercato Telematico organizzato e gestito da Borsa Italiana.<br/>
<br/>
<strong>E.             Durata</strong> <strong><br/>
</strong><br/>
      Il Patto Parasociale rimarrà in vigore tre anni ovvero sino al 18 novembre 2013, e potrà rinnovarsi esclusivamente in caso di accordo scritto tra le parti.<br/>
<br/>
<strong>F.             Soggetto presso il quale gli strumenti finanziari sono depositati</strong><br/>
<br/>
      Il Patto Parasociale non contiene obblighi di deposito delle azioni Cobra oggetto del Patto Parasociale.<br/>
<br/>
<strong>G.             Deposito presso il Registro Imprese</strong><br/>
<br/>
      L'Accordo di Adesione è stato depositato presso il Registro delle Imprese di Varese nei termini di legge.<br/>
<br/>
      2 luglio 2011<br/>
<br/>
<strong>[CP.4.11.1]