/strong>
</p>
<hr/>
<p align="center">
       <strong>Cobra Automotive Technologies S.p.A.</strong>
</p>
<p>
      Ai sensi dell’art. 122 del D.lgs. 24 febbraio 1998 n. 58 e successive modifiche ed integrazioni <strong>(TUF)</strong> e dell’art. 131 del regolamento di cui alla delibera CONSOB n.11971/1999 e successive modifiche ed integrazioni (il <strong>Regolamento Emittenti</strong>), si rende noto quanto segue.
    </p>
<p>
<strong>Premessa</strong>
</p>
<p>
      In data 30 giugno 2010 MSGV I S.r.l. <strong>(MSGV</strong>), i signori Serafino Memmola, Davide Memmola, Fabio Memmola e Simone Memmola (congiuntamente gli <strong>Attuali Soci Cobra AT S.A</strong>.) e Cobra Automotive Technologies S.A. (<strong>Cobra AT S.A</strong>.) hanno stipulato un contratto di investimento e un accordo di natura parasociale avente ad oggetto, fra l'altro, la
      disciplina dei loro rapporti quali soci di Cobra AT S.A. (a quel tempo titolare di una partecipazione rappresentativa di circa il 48,60% del capitale sociale di Cobra Automotive Technologies S.p.A., società le cui azioni sono quotate al Mercato Telematico Azionario gestito da Borsa Italiana S.p.A., segmento STAR. (<strong>Cobra</strong>)) e di taluni aspetti di governo societario di
      Cobra.
    </p>
<p>
      In data 4 marzo 2011, le parti di tali accordi hanno stipulato un contratto integrativo e modificativo dei medesimi (l' <strong>Accordo Modificativo</strong>) con il quale è stata, tra l'altro, prevista la convertibilità del prestito obbligazionario di importo pari ad Euro 2.500.000 - originariamente avente ad oggetto azioni Cobra AT S.A. - in azioni ordinarie Cobra
      rivenienti da un aumento di capitale per un importo massimo di Euro 23 milioni e da eseguirsi da parte di Cobra entro il 30 giugno 2012 (il <strong>Prestito Obbligazionario</strong>).
    </p>
<p>
      Tale aumento di capitale è stato deliberato dall'assemblea straordinaria di Cobra <span lang="ZH">in data 15 marzo 2011 (l' <strong>Aumento di Capitale</strong>) ed è stato completato definitivamente in data 31 gennaio 2012 ad esito del deposito presso il Registro delle imprese di Varese della attestazione di cui all'articolo 2444 del codice civile mediante la quale si
      è dato atto che il capitale sottoscritto e versato di Cobra è pari ad Euro 11.647.352,52.</span>
</p>
<p>
      In esecuzione di quanto previsto nell'Accordo Modificativo, il Prestito Obbligazionario è stato convertito in azioni ordinarie Cobra pertanto Cobra AT S.A. ha trasferito a MSGV n. 8.333.333 azioni ordinarie di Cobra rivenienti dall'Aumento di Capitale e rappresentanti l’8,586% del capitale sociale di Cobra all’esito dell’Aumento di Capitale.
    </p>
<p>
      Per effetto della conversione del predetto prestito obbligazionario hanno cessato di avere efficacia tutte le previsioni rilevanti ai sensi dell'articolo 122 del TUF contenute nell'Accordo Modificativo ad eccezione della pattuizione di cui al successivo paragrafo 6.
    </p>
<p>
<strong>Società oggetto dell'Accordo Modificativo</strong>
</p>
<p>
      Cobra Automotive Technologies S.p.A., con sede legale a Varese, in Via Astico n. 41, le cui azioni sono quotate sul Mercato Telematico Azionario organizzato e gestito da Borsa Italiana S.p.A., Segmento STAR, numero di iscrizione nel Registro delle Imprese di Varese e codice Fiscale 00407590124.
    </p>
<p>
<strong>Strumenti finanziari oggetto dell'Accordo Modificativo</strong>
</p>
<p>
      L'Accordo Modificativo ha ad oggetto n. 21.650.467 azioni ordinarie Cobra di proprietà di Cobra AT S.A., rappresentanti il 22,306% del capitale sociale di Cobra, e n. 427.373 azioni ordinarie di Cobra di proprietà di Serafino Memmola, rappresentanti lo 0,44% del capitale sociale di Cobra.
    </p>
<p>
      Si segnala, inoltre, che il capitale sociale di Cobra AT S.A., rappresentato da n. 37.500 azioni ordinarie è detenuto dagli Attuali Soci Cobra AT S.A. (ad eccezione di n. 1 azione intestata ad un soggetto terzo) i quali hanno assunto in anche in proprio l'impegno descritto al successivo Paragrafo 6., obbligandosi, pertanto, a rispettarlo mediante l'esercizio dei diritti ad essi
      spettanti quali titolari di partecipazioni in Cobra AT S.A. Cobra AT S.A. è titolare di n. 1974 azioni proprie.
    </p>
<p>
      Si rileva, altresì, che le n. 8.333.333 azioni ordinarie di Cobra di cui è titolare MSGV non sono apportate all'Accordo Modificativo pur essendo la stessa MSGV aderente al medesimo.
    </p>
<p>
<strong>Soggetti Aderenti all'Accordo Modificativo</strong>
</p>
<p>
      I soggetti aderenti all'Accordo Modificativo sono:
    </p>
<p>
      Cobra AT S.A., società di diritto lussemburghese, con sede in 7 Val Ste-Croix, L-1371, Granducato del Lussemburgo, al Registre de Commerce et des Sociétés del Lussemburgo: B 41135, avente capitale sociale di Euro 1.936.713, controllata da Serafino Memmola, nato a Francavilla Fontana (BR), residente in Casciago (VA), codice fiscale MMMSFN43C14D761P<span lang="ZH">.</span>
</p>
<p>
<span lang="ZH">MSGV I S.r.l. con sede legale a Milano, in Via Chiossetto n. 12, numero di iscrizione al registro delle imprese di Milano e codice fiscale 07075180963.</span>
</p>
<p>
<span lang="ZH">Serafino Memmola, nato a Francavilla Fontana (BR), il 14 marzo 1943 che detiene una partecipazione rappresentativa del 50,933% del capitale sociale di Cobra AT S.A.</span>
</p>
<p>
<span lang="ZH">Davide Memmola, nato a Varese (VA), il 22 ottobre 1968 che detiene una partecipazione rappresentativa del 14,60% del capitale sociale di Cobra AT S.A.</span>
</p>
<p>
<span lang="ZH">Fabio Memmola, nato a Varese (VA), il 28 ottobre 1969 che detiene una partecipazione rappresentativa del 14,60% del capitale sociale di Cobra AT S.A.</span>
</p>
<p>
<span lang="ZH">Simone Memmola, nato a Varese (VA), il 03 maggio 1980 che detiene una partecipazione rappresentativa del 14,60% del capitale sociale di Cobra AT S.A.</span>
</p>
<p>
<span lang="ZH"><strong>Soggetto che in virtù dell’Accordo Modificativo eserciterà il controllo di Cobra</strong></span>
</p>
<p>
      Nessuno degli aderenti all'Accordo Modificativo esercita il controllo di Cobra ai sensi dell'art. 93 del Testo Unico.
    </p>
<p>
<strong>Contenuto dell’Accordo Modificativo</strong>
</p>
<p>
      Per effetto della conversione del prestito obbligazionario, hanno cessato di avere efficacia tutte le previsioni rilevanti ai sensi dell'articolo 122 del TUF contenute nell'Accordo Modificativo ad eccezione per la previsione, riconducibile alla fattispecie disciplinata dall’art. 122, comma 1 del TUF, relativa all’impegno degli Attuali Soci Cobra AT S.A. a fare sì
      che Aldo Monteforte mantenga la propria carica di consigliere esecutivo di Cobra sino a che sarà in vigore il patto parasociale stipulato con KME Group S.p.A. in data 18 novembre 2010 (il quale attribuisce a Cobra AT S.A. il diritto di designazione di quattro amministratori Cobra) ovvero altro patto che dovesse attribuire a Cobra AT S.A. diritti equivalenti.
    </p>
<p>
<strong>Durata</strong>
</p>
<p>
      La pattuizione indicata al Paragrafo 6 resterà in vigore sino a che sarà in vigore il patto parasociale stipulato con KME Group S.p.A. in data 18 novembre 2010 (il quale attribuisce a Cobra AT S.A. il diritto di designazione di quattro amministratori Cobra) ovvero altro patto che dovesse attribuire a Cobra AT S.A. diritti equivalenti. Tale pattuizione cesserà in ogni caso di
      essere efficace decorsi tre anni dalla sottoscrizione dell'Accordo Modificativo.
    </p>
<p>
<strong>Deposito</strong>
</p>
<p>
      L'Accordo Modificativo di cui al presente estratto è stato depositato presso il registro delle imprese di Varese nei termini di legge<span lang="ZH">.</span>
</p>
<p>
      4 febbraio 2012
    </p>
<p>
<strong>[CP.2.12.1]