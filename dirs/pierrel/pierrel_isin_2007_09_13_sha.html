<html>
<head>
<title>
      PIERREL SPA
    </title>
<meta content="stp" name="subjectList"/>
<meta content="340372" name="linkid"/>
<meta content="PIERREL SPA - Estratto del patto parasociale" name="Description"/>
<meta content="stpatti" name="ss_family"/>
<meta content="PIERREL SPA" name="SOCIETA"/>
<meta content="stpatti" name="ss_table"/>
<meta content="2018-11-15" name="date"/>
<meta content="N;rinaldi;1541778910139" name="synchro"/>
<meta content="306740" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<strong>PIERREL S.P.A.</strong>
</p>
<p>
      Si comunica che in data 10 settembre 2007 la P Farmaceutici S.r.l., con sede a Milano, Via V. Gioberti 8 e la Jawer (Cyprus) Limited, con sede a Cipro, 17 Gregoriu Xenopoulou Street, Totalserve House, 3274 Limassol, che detengono rispettivamente n. 3.409.587 azioni ordinarie e n. 300.000 azioni ordinarie della Pierrel S.p.A., pari rispettivamente al 33,102% ed al 2,912% del capitale sociale
      ordinario della Pierrel S.p.A. e pari rispettivamente al 91,91% ed all’8,09% delle azioni vincolate, hanno perfezionato un accordo (l’ "Accordo") contenente alcune pattuizioni di natura parasociale rilevanti ai sensi dell’articolo 122, comma 5, lett. b) del decreto legislativo 24 febbraio 1998 n. 58, che si riassumono qui di seguito:
    </p>
<ul>
<li>
        Jawer (Cyprus) Limited si impegna a non trasferire azioni della Pierrel S.p.A. e relativi diritti di opzione, warrants e/o obbligazioni convertibili (collettivamente i "Titoli") per un periodo di 12 mesi dalla data di sottoscrizione dell’Accordo ("Periodo di Lock-up"). Per "trasferimento" deve intendersi qualsiasi operazione di compravendita (anche
        congiuntamente ad altri beni) e ogni altra operazione, a titolo oneroso o gratuito, il cui risultato è il trasferimento diretto o indiretto a terzi della proprietà dei Titoli o la costituzione di oneri, pegni, privilegi o di qualsiasi altra forma di garanzia sui Titoli o in relazione agli stessi;<br/>
<br/>
</li>
<li>
        alla scadenza del Periodo di Lock-up, ogni trasferimento, nella accezione di cui sopra, dei Titoli da parte della Jawer (Cyprus) Limited a terzi o ad altri soci della Pierrel S.p.A. è soggetto ad un diritto di prelazione in favore della P Farmaceutici S.r.l.; detto diritto di prelazione potrà essere esercitato dalla P Farmaceutici S.r.l. (i) entro 30 giorni dalla ricezione della
        comunicazione con la quale la Jawer (Cyprus) Limited informa della propria intenzione di trasferire i Titoli e (ii) con riferimento alla totalità, e non a parte, dei Titoli offerti in prelazione. In caso di esercizio del diritto di prelazione da parte della P Farmaceutici S.r.l., i Titoli dovranno essere trasferiti dalla Jawer (Cyprus) Limited alla P Farmaceutici S.r.l. entro i 60
        giorni successivi alla scadenza del termine previsto per l’esercizio del diritto di prelazione dietro la corresponsione da parte della P Farmaceutici S.r.l. alla Jawer (Cyprus) Limited di un prezzo pari al valore di borsa dei Titoli al momento del trasferimento, ridotto del 5%.
      </li>
</ul>
<p>
      L’Accordo ha una durata di 3 anni a decorrere dalla data di sottoscrizione e si intenderà tacitamente rinnovato di triennio in triennio in mancanza di disdetta di una delle parti entro 6 mesi dalla scadenza.
    </p>
<p>
      L’Accordo sarà depositato presso il Registro delle Imprese di Milano.
    </p>
<p>
      13 settembre 2007
    </p>
<p>
<strong>[PK.1.07.1]