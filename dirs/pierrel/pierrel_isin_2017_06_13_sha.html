/strong></font></strong>
</p>
<hr/>
<p>
<strong>Estratto del protocollo di intesa pubblicato in Consob ai sensi dell’art. 122 del D.Lgs. 24.02.1998, n. 58 e degli artt. 127, 128, 129, e 130 della delibera Consob n. 11971 del 14.05.1999, inerente, <em>inter alia</em>, alcune disposizioni che verranno incluse in un patto parasociale che verrà sottoscritto tra FinPosillipo S.p.A. e Bootes S.r.l., con socio unico in
      qualità di soci di Pierrel S.p.A..</strong>
</p>
<div style="margin-left: 2em">
<p>
<strong>FinPosillipo S.p.A.</strong> società per azioni di diritto italiano con sede legale in Napoli, via Artemisia Gentileschi n. 26, codice fiscale, partita IVA e numero di iscrizione al Registro Imprese di Napoli 05910330637 (“<strong>FinPosillipo</strong>”) e <strong>Bootes S.r.l.</strong> <strong>con socio unico</strong>, società a responsabilità limitata
        di diritto italiano con sede legale in Milano, via San Primo n. 4, codice fiscale, partita IVA e numero di iscrizione al Registro Imprese di Milano 03299040166 (“<strong>Bootes</strong>”) in data 08 giugno 2017 hanno sottoscritto un Protocollo d’intesa che contiene, inter alia, alcune disposizioni che verranno incluse in un Patto Parasociale (il
        "<strong>Patto</strong>"), relativo alla <em>corporate governance</em> della Società Pierrel S.p.a. ("<strong>Pierrel</strong>"), che sostituisce ogni precedente accordo e che si riporta per estratto:<br/>
<br/>
<strong>SOCIETA’ I CUI STRUMENTI FINANZIARI SONO OGGETTO DELLE PATTUIZIONI</strong><br/>
<br/>
        Il Patto, ha ad oggetto Pierrel, società per azioni di diritto italiano con sede legale in Capua, (CE), Strada Statale Appia 7-bis, n. 46/48, codice fiscale, partita IVA e numero di iscrizione al Registro delle Imprese di Caserta 04920860964, capitale sociale pari ad Euro 50.000 i.v., le cui azioni sono ammesse alla quotazione sul Mercato Telematico Azionario organizzato e gestito da
        Borsa Italiana S.p.A..
      </p>
<p>
<strong>AZIONI OGGETTO DELLE PATTUIZIONI E SOGGETTI ADERENTI AL PATTO<br/>
</strong><br/>
        Sono oggetto del Patto n. 19.742.500 azioni ordinarie di Pierrel, rappresentative del 36,362% del capitale sociale di titolarità di FinPosillipo e n. 2.757.657 azioni ordinarie di Pierrel rappresentative del 5,079% del capitale sociale di titolarità di Bootes. Gli unici aderenti al Patto sono FinPosillipo e Bootes (i “<strong>Soci</strong>”)<br/>
</p>
<p>
<strong>CONTENUTO DEL PATTO<br/>
</strong><br/>
<em>Corporate governance</em>
</p>
<p>
<em>Consiglio di amministrazione della Società</em><br/>
        Il Patto prevedrà, tra l’altro, che i Soci presenteranno e voteranno congiuntamente una lista di candidati per la nomina del consiglio di amministrazione di Pierrel che sarà formata, per il 50% (cinquanta per cento) dei candidati, da soggetti indicati da FinPosillipo e, per il restante 50% (cinquanta per cento) dei candidati, da soggetti indicati da Bootes (la
        “<strong>Lista</strong>”), fermo restando che tutti i candidati indicati dai Soci dovranno possedere i requisiti di professionalità e onorabilità previsti dalla normativa applicabile. Inoltre i Soci faranno in modo che la Lista: (a) includa un numero di candidati che siano, in conformità con le disposizioni normative applicabili, in possesso dei requisiti di
        indipendenza prescritti dalle disposizioni legislative vigenti; e (b) rispetti i requisiti previsti dallo statuto della Società e dalla normativa vigente in materia di equilibrio tra generi.<br/>
        I Soci faranno in modo che le cariche di presidente del consiglio di amministrazione di Pierrel e di amministratore delegato di Pierrel sia attribuita dal consiglio di amministrazione di Pierrel a due degli amministratori, scelti di comune accordo tra i Soci, tratti dalla Lista.<em> </em>
</p>
<p>
<em>Collegio sindacale di Pierrel</em><br/>
        In conformità con quanto previsto dall’articolo 25 dello statuto di Pierrel, il collegio sindacale di Pierrel sarà composto da 5 (cinque) membri di cui 3 (tre) effettivi e 2 (due) supplenti.<br/>
        Il Patto prevedrà, tra l’altro, che i Soci presenteranno e voteranno congiuntamente una lista di candidati per la nomina del collegio sindacale di Pierrel che sarà formata: (a) relativamente ai candidati per la carica di membro effettivo, da 2 (due) soggetti indicati da FinPosillipo, mentre il restante soggetto, che sarà posto al primo posto della lista, sarà
        indicato da Bootes; e (b) relativamente ai candidati per la carica di membro supplente, 1 (uno) soggetto sarà indicato da FinPosillipo e 1 (uno) soggetto sarà indicato da Bootes (la “<strong>Lista 2</strong>”). Resta in ogni caso inteso che tutti i candidati indicati dai Soci nella Lista 2 dovranno possedere i requisiti di professionalità, onorabilità e
        indipendenza previsti dalla normativa applicabile. Inoltre i Soci faranno in modo che la Lista 2 includa un numero di candidati che siano, in conformità con le disposizioni normative applicabili, in possesso dei requisiti di indipendenza prescritti dalle disposizioni legislative vigenti.<br/>
        Dalla Lista 2 presentata congiuntamente dai Soci saranno tratti 2 (due) sindaci effettivi e 1 (uno) sindaco supplente. Il terzo sindaco effettivo, che rivestirà la carica di Presidente, e il secondo sindaco supplente saranno tratti dalla seconda lista più votata fermo restando che, nel caso in cui non fosse presentata alcuna lista ulteriore alla Lista 2 in conformità con
        quanto previsto dall’articolo 26 dello statuto della Società, tutti i membri del collegio sindacale di Pierrel saranno tratti dall’unica lista presentata e la carica di presidente del collegio sindacale sarà attribuita alla persona indicata al primo posto di tale lista.
      </p>
<p>
<em>Trasferimento delle partecipazioni</em><br/>
        Il Patto prevedrà altresì alcune limitazioni al trasferimento delle partecipazioni rispettivamente detenute dai Soci nel capitale della Società e, in particolare un diritto di prelazione a favore di ciascuno dei Soci nel caso in cui l’altro Socio decida di vendere la propria Partecipazione a un terzo.<br/>
</p>
<p>
<strong>DURATA DEL PATTO<br/>
</strong><br/>
        Le disposizioni del Patto hanno durata pari a tre anni.<br/>
</p>
<p>
<strong>DEPOSITO DEL PROTOCOLLO D’INTESA      </strong><br/>
        Una copia del protocollo d’intesa sottoscritto dai Soci in data 08 giugno 2017 è depositata presso il Registro delle Imprese di Caserta.
      </p>
<p>
        Estratto disponibile sul sito:<br/>
<a href="http://www.pierrelgroup.com"><u><font color="#800080">www.pierrelgroup.com</font></u></a>
</p>
<p>
        13 giugno 2017
      </p>
<p align="justify">
<font size="3"><strong>[PK.3.17.1]