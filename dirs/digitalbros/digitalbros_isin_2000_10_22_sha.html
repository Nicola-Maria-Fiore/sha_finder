/b>
</p>
<hr/>
<p align="center">
<b>DIGITALBROS S.P.A.</b>
</p>
<p>
<strong>Società i cui strumenti finanziari sono oggetto dell'accordo</strong>
</p>
<p>
      Digital Bros S.p.A., con sede in Milano, via Bisceglie 71, (di seguito " <strong>DB</strong>") e Twine Holdings Ltd (di seguito, " <strong>TH</strong>"), con sede in Londra.
    </p>
<p>
<strong>Finalità dell'accordo e soggetti partecipanti</strong>
</p>
<p>
      In data 27 settembre 2000 Abramo Galante, Raffaele Galante e John Burns hanno sottoscritto un accordo vincolante avente la finalità di consentire a John Burns di concambiare la propria partecipazione di minoranza posseduta nel capitale sociale di TH con una partecipazione azionaria in DB, consentendo a quest'ultima di acquisire il controllo totalitario di TH.
    </p>
<p>
<strong>Contenuto e durata dell'accordo vincolante</strong>
</p>
<p>
      Oggetto dell'accordo è il conferimento di TH in DB da attuarsi mediante aumento per concambio del capitale sociale di quest'ultima destinato all'azionista di minoranza di TH John Burns per complessive n. 400.000 azioni ordinarie DB di nuova emissione.
    </p>
<p>
      Abramo Galante e Raffaele Galante, hanno stipulato l'accordo in qualità di soci di maggioranza di DB ed esclusivamente in relazione al loro impegno a votare nell'ambito dell'assemblea degli azionisti di DB a favore dell'aumento di capitale a servizio del conferimento. Ferma ed impregiudicata l'immediata efficacia vincolante dell'accordo le parti si sono
      riservate di stipulare un accordo quadro avente la funzione di integrare i principi e le clausole contenute nella presente offerta.
    </p>
<p>
      DB si è impegnata, per quanto possibile e comunque nel pieno rispetto del diritto societario, a far assumere tutte le delibere nonché a compiere tutte gli adempimenti societari preliminari al conferimento, secondo i termini qui convenuti ed eventualmente dettagliati nell'ambito dell'accordo quadro che dovesse essere stipulato. John Burns si è impegnato a fare quanto
      in suo potere al fine di non ostacolare ma favorire l'operazione.
    </p>
<p>
      John Burns si è impegnato a non effettuare operazioni di vendita o qualunque atto di disposizione (i) relativamente al 100% delle azioni emesse a fronte del conferimento ricevute fino alla data del 31 dicembre 2001, (ii) per il periodo ricompreso tra il 1 gennaio 2002 ed il 31 dicembre 2002 relativamente al 70% delle azioni emesse a fronte del conferimento e per il periodo ricompreso
      tra il 1 gennaio 2003 ed il 31 dicembre 2004 relativamente al 50% delle rimanenti azioni emesse a fronte del conferimento. John Burns si è impegnato a depositare le azioni emesse a fronte del conferimento in un conto titoli vincolato gestito da primario istituto bancario individuato in accordo tra le parti.
    </p>
<p>
      Le parti hanno concordato che, qualora per ragioni indipendenti dalla volontà delle parti e relative alla redazione da parte dell'esperto designato dal Tribunale, ai sensi dell'art. 2343 c.c., dell'attestazione circa il fatto che il valore delle azioni conferite non è inferiore al valore nominale, aumentato dell'eventuale sovrapprezzo, delle azioni emesse a fronte
      del conferimento, non si potesse dare attuazione al conferimento sulla base del rapporto di cambio di cui sopra, le parti si sono impegnate a dare comunque attuazione all'operazione sulla base del nuovo rapporto di concambio stabilito dall'esperto.
    </p>
<p>
      Le parti hanno convenuto che, qualora non fosse possibile dare corso all'offerta pubblica di sottoscrizione di azioni DB o la stessa sia ritirata per una delle cause di cui alla Sezione Terza, Capitolo XI, paragrafo 11.6 della bozza di prospetto informativo depositato presso la CONSOB in data 4 settembre 2000, o comunque la Borsa Italiana non rilasci il provvedimento di ammissione delle
      azioni ordinarie DB alle negoziazioni presso il Nuovo Mercato, l'accordo si intenderà risolto di diritto e, di conseguenza, verranno meno gli impegni delle parti.
    </p>
<p>
      Le parti, inoltre, hanno preso atto del fatto che tutti gli impegni contenuti nell'accordo sono condizionati al fatto che, alla data in cui verrà posto in essere il primo atto propedeutico al conferimento, John Burns, risulti essere legato a DB dal contratto di lavoro sottoscritto in data 27 settembre 2000 che prevede il suo inquadramento con la qualifica di dirigente per 5 anni e
      al fatto che egli abbia effettivamente un ruolo operativo nell'ambito del gruppo di cui DB e TH fanno parte. Contestualmente John Burns ha sottoscritto un patto di non concorrenza della durata di 5 anni in base al quale John Burns, in caso di violazione, dovrà pagare una penale di Lire 600 milioni.
    </p>
<p>
      John Burns si è impegnato, inoltre, a rispettare l'impegno assunto da DB e dai soci di maggioranza nei confronti di ING Barings, quest'ultima in qualità di sponsor nell'ambito dell'offerta pubblica di sottoscrizione e richiesta di ammissione a quotazione delle azioni ordinarie DB presso il Nuovo Mercato organizzato e gestito dalla Borsa Italiana S.p.A., a non
      deliberare aumenti di capitale e a non autorizzare la vendita di azioni DB per un periodo di 12 mesi successivo alla data di inizio delle negoziazioni delle azioni DB sul Nuovo Mercato se non con il consenso scritto di ING Barings.
    </p>
<p>
      Resta inteso che gli impegni assunti da John Burns nell'ambito dell'accordo vincolante sono comenque subordinati al rispetto dei vincoli assunti da Digital Bros e dai suoi attuali soci Davide Galante, Abramo Galante e Raffaele Galante nei confronti di ING Barings di cui alla Sesione Terza, Capitolo XI, paragrafo 11.18 del Prospetto Informativo depositato presso la CONSOB in data 11
      ottobre 2000 a seguito del nulla osta comunicato con nota n. 74383 del 10 ottobre 2000.
    </p>
<p>
      Le parti si sono impegnate affinché gli atti prodromici al conferimento siano iniziati entro 10 giorni e completati entro 6 mesi dalla data di scadenza del vincolo assunto da DB e dai suoi soci di maggioranza nei confronti di ING Barings, in qualità di sponsor, nell'ambito dell'offerta pubblica di sottoscrizione e richiesta di ammissione a quotazione delle azioni ordinarie
      DB sul Nuovo Mercato organizzato e gestito dalla Borsa Italiana S.p.A..
    </p>
<p>
<strong>Garanzie</strong>
</p>
<p>
      John Burns ha rilasciato le seguenti specifiche garanzie: piena trasferibilità delle azioni ordinarie TH possedute; piena ed esclusiva proprietà delle azioni TH possedute ed inesistenza di oneri, vincoli, gravami o diritti di terzi di qualsivoglia natura, alla data della firma dell'accordo vincolante; sussistenza dei necessari poteri di firma.
    </p>
<p>
      DB ha rilasciato apposita garanzia circa la regolarità dell'emissione e l'integrale liberazione delle azioni emesse a fronte del conferimento, nonché circa la sussitenza dei necessari poteri di firma e l' inesistenza di oneri, vincoli, gravami o diritti di terzi di qualsivoglia natura, alla data della firma dell'accordo vincolante; sussistenza dei necessari poteri
      di firma.
    </p>
<p>
<strong>Oneri e spese</strong>
</p>
<p>
      Le parti hanno convenuto che le spese relative alle operazioni societarie per l'esecuzione del presente accordo, le spese dei consulenti nominati nonché gli oneri fiscali inerenti la sottoscrizione dell'accordo e del successivo eventuale accordo quadro rimarranno a carico della parte cui competono ai sensi di legge.
    </p>
<p>
<strong>Legge applicabile</strong>
</p>
<p>
      L'accordo vincolante è regolato dalla legge italiana.
    </p>
<p>
<strong>Clausola arbitrale</strong>
</p>
<p>
      Qualunque controversia derivante dal presente accordo è devoluta alla competenza della " <em>Chamber of International Arbitration of Paris</em>".
    </p>
<p>
<strong>Pubblicità</strong>
</p>
<p>
      Dell'accordo sarà data comunicazione alle Autorità competenti ed al mercato nei termini e secondo le modalità di cui alle vigenti disposizioni di legge e regolamentari.
    </p>
<p>
      22 ottobre 2000
    </p>
<p>
<b>PATTO SCIOLTO PER OCCORSA SCADENZA DEI RELATIVI TERMINI</b>
</p>
<p>
<b>[DC.2.00.1]