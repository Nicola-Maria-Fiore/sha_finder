<html>
  <head>
    <title>
      GANDALF SPA - Estratto dei patti parasociali
    </title>
    <meta name="subjectList" content="stp" />
    <meta name="linkid" content="147315" />
    <meta name="Description" content="GANDALF SPA - Estratto dei patti parasociali" />
    <meta name="ss_family" content="stpatti" />
    <meta name="societa" content="GANDALF SPA" />
    <meta name="ss_table" content="stpatti" />
    <meta name="date" content="2003-04-23" />
    <meta name="tipo" content="stpatti" />
    <meta name="codconsob" content="188043" />
  </head>
  <body>
    <p align="left">
      <b>Estratto dei patti parasociali comunicati alla Consob ai sensi dell&#39;art. 122 del d.lgs. 24.2.1998, n. 58</b>
    </p>
    <p align="center">
      <b>GANDALF SPA&#160;</b>
    </p>
    <p>
      In data 16 aprile 2003, il Dr. Gaetano Intrieri, nato a Messina il 23/7/1965, residente a Reggio Calabria in Via T. Panella n.18, codice fiscale NTRGTN65L23F158M (&quot; <strong>Intrieri</strong>&quot;), anche in nome e per conto di Eurogest Consult di Mazzullo G. &amp; C. Sas, con sede in Lamezia Terme, S. Miceli n. 121, codice fiscale 01820790796 (&quot; <strong>Eurogest
      Consult</strong>&quot;), nonch&#233; del Signor Giuseppe Mazzullo nato a Cosenza il 12/3/1960, residente a Catanzaro in Via Magenta n. 7, codice fiscale MZZGPP60C12D086N (&quot; <strong>Mazzullo</strong>&quot;) (tutti domiciliati ai fini del Patto in Via Aeroporto, 13 - Orio al Serio - BG -) e General Trade S.p.A., con sede in Via Mottola Z.I. Km. 2,200 Martina Franca (TA), codice fiscale
      01846730735 (&quot; <strong>General Trade</strong>&quot;) e il Signor Antonio Cassano, nato a Martina Franca (TA) il 19/4/1956, ivi residente in Via Mottolese n. 25, codice fiscale CSSNTN56D19E986P (&quot; <strong>Cassano</strong>&quot;) hanno sottoscritto un patto parasociale (il &quot; <strong>Patto</strong>&quot;) su azioni rappresentative del capitale sociale di Gandalf S.p.A. con sede
      in Parma, Borgo Riccio da Parma n. 29, iscritta al Registro delle Imprese di Parma con codice fiscale 02035010343, quotata sul Nuovo Mercato gestito da Borsa Italiana S.p.a. (la &quot; <strong>Societ&#224;</strong>&quot;).
    </p>
    <p>
      <strong>1. Soggetti aderenti al Patto</strong>-Sono parti del Patto Intrieri, anche in nome e per conto di Eurogest Consult e Mazzullo, General Trade e Cassano. Formano oggetto del Patto tutte e soltanto le n. 652.173 azioni ordinarie della Societ&#224;, pari al 9.30% del capitale sociale, assegnande a General Trade nonch&#233; tutte e solo le suddette n. 54.348 azioni ordinarie della
      Societ&#224;, pari allo 0,77% del capitale sociale, assegnande a Cassano dal Consiglio di Amministrazione della Societ&#224; del 16 marzo 2003 nell&#39;ambito dell&#39;assegnazione di azioni della Societ&#224; rimaste inoptate a seguito della deliberazione di aumento di capitale sociale approvata dall&#39;assemblea straordinaria della Societ&#224; del 29 gennaio 2003.
    </p>
    <p>
      Si precisa che le percentuali di partecipazione al capitale sociale della Societ&#224; rappresentate nel presente estratto (complessivamente pari allo 10,07% del capitale sociale) sono calcolate (i) tenendo in considerazione che, in data del 16 aprile 2003, la Societ&#224; comunicava al mercato che il proprio capitale sociale era composto da n. 5.907.694 azioni ordinarie da nominali Euro
      0,57 ciascuna e che il consiglio di amministrazione la Societ&#224; tenutosi in pari data deliberava di assegnare a determinati sottoscrittori, tra General Trade e Cassano, complessivamente n. 1.108.692 azioni ordinarie della Societ&#224; che risultavano inoptate a seguito dell&#39;aumento di capitale sociale deliberato dall&#39;assemblea straordinaria di della Societ&#224; del 29 gennaio
      2003, nonch&#233; (ii) assumendo l&#39;integrale sottoscrizione delle suddette n. 1.108.692 azioni della Societ&#224; da parte dei rispettivi assegnatari e, pertanto, un capitale sociale della Societ&#224; complessivamente composto da n. 7.016.386 azioni da nominali Euro 0,57 ciascuna. Nel caso in cui il numero delle azioni effettivamente sottoscritte fosse invece complessivamente
      inferiore, le percentuali di partecipazione al capitale sociale della Societ&#224; rappresentate nel presente estratto potranno risultare proporzionalmente superiori.
    </p>
    <p>
      <strong>2. Finalit&#224; del Patto</strong>- Si comunica che Intrieri, anche per conto di Eurogest Consult e Mazzullo ha concesso a General Trade e a Cassano una opzione irrevocabile e gratuita per la cessione allo stesso delle suddette azioni della Societ&#224; che potr&#224; essere esercitata da General Trade e da Cassano, anche disgiuntamente, in una o pi&#249; soluzioni e per un numero
      complessivo di azioni comunque non superiore a quello sopra indicato (ma che potr&#224; anche essere inferiore), al prezzo unitario per azione pari a Euro 2,3 (due virgola tre), tra il 20 giugno 2003 e il 30 giugno 2003 (con facolt&#224; per Intrieri di anticipare il periodo di esercizio), con passaggio ai blocchi contro pagamento del corrispettivo.
    </p>
    <p>
      Il Patto &#232; finalizzato ad assicurare a Mazzullo, ovvero ad altra persona all&#39;uopo designata da Intrieri, delega, anche nel suo interesse, a rappresentare le azioni oggetto del Patto nelle assemblee della Societ&#224; che dovessero tenersi fino al termine pi&#249; breve tra il 30 giugno 2003 e il giorno eventualmente fissato da Intrieri dandone comunicazione alle altre parti del
      Patto, nulla prevedendo in merito al contenuto dell&#39;esercizio del voto.
    </p>
    <p>
      In aggiunta, General Trade e Cassano si sono assunti l&#39;obbligo di non effettuare acquisti sul mercato di azioni della Societ&#224; sino al 31 dicembre 2003.
    </p>
    <p>
      <strong>3. Durata</strong>- Fino al 31 dicembre 2003.
    </p>
    <p>
      <strong>4. Soggetto che esercita il controllo in virt&#249; del Patto</strong>- Si ritiene che nessun soggetto eserciti il controllo della Societ&#224; in virt&#249; del Patto.
    </p>
    <p>
      <strong>5. Deposito del Patto</strong>- Il Patto verr&#224; depositato presso il Registro delle Imprese di Parma.
    </p>
    <p>
      Il presente estratto costituisce una sintesi del patto ai soli fini della pubblicazione di legge. Ad ogni effetto ha valore esclusivamente il testo integrale depositato e comunicato ai sensi di legge.
    </p>
    <p>
      23 aprile 2003
    </p>
    <p>
      <b>PATTO SCIOLTO CON PUBBLICAZIONE AVVENUTA IL 21 OTTOBRE 2003</b>
    </p>
    <p>
      <b>[GE.1.03.1]</b>
    </p>
    <p>
      &#160;
    </p>
  </body>
</html>

