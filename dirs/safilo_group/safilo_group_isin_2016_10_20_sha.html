/strong>
</p>
<hr/>
<p align="center">
<strong>SAFILO GROUP S.P.A.</strong>
</p>
<p align="left">
      Ai sensi dell’art. 122 del TUF e degli articoli 129 e seguenti del Regolamento Emittenti, si rende noto che <strong>Multibrands Italy BV</strong> (“<strong>Multibrands</strong>”), società di diritto olandese, avente sede legale in Rotterdam, Olanda, iscritta al Registro delle Imprese di Rotterdam al n. 24406290 e la Dott.ssa Luisa Deplazes De Andrade Delgado,
      cittadina svizzera, nata a Sumvitg (Svizzera) il 9 agosto 1966, residente a Padova, C.F. DPLLSU66M49Z133M (“<strong>LD</strong>”), attuale membro del Consiglio di Amministrazione e Amministratore Delegato di Safilo Group S.p.A. (“<strong>Safilo Group</strong>”, o la “<strong>Società</strong>”), hanno sottoscritto, in data 15 settembre 2013, e
      rinnovato in data 18 ottobre 2016, un accordo (l’“<strong>Accordo</strong>”) avente ad oggetto, <em>inter alia</em>, la presentazione di una lista per la nomina dei membri del Consiglio di Amministrazione della Società e l’esercizio del voto nella relativa assemblea ordinaria di Safilo Group. L’Accordo rappresenta un patto parasociale rilevante ai sensi e
      per gli effetti di cui all’articolo 122 del TUF e 127 ss. del Regolamento Emittenti.
    </p>
<p align="left">
      Contestualmente alla sottoscrizione iniziale dell’Accordo, la Società, Safilo S.p.A. e LD hanno altresì sottoscritto un accordo denominato “<em>framework agreement</em>” che disciplina, <em>inter alia</em>, i principali termini e condizioni relativi agli incarichi societari che LD ricoprirà quale membro del Consiglio di Amministrazione e Amministratore
      Delegato sia della Società che di Safilo S.p.A., nonché i principali termini e condizioni del rapporto di lavoro subordinato della stessa LD quale dirigente di Safilo S.p.A. (il “<strong>Framework Agreement</strong>”).
    </p>
<p align="left">
<strong>A. Società i cui strumenti finanziari sono oggetto dell’Accordo</strong>
</p>
<p>
      Safilo Group S.p.A., società per azioni le cui azioni sono quotate al Mercato Telematico Azionario gestito da Borsa Italiana S.p.A., avente sede legale in Pieve di Cadore (BL), codice fiscale e numero di iscrizione al Registro delle Imprese di Belluno 03032950242, avente un capitale sociale pari ad Euro 313.299.825,00 i.v., rappresentato da n. 62.659.965 azioni ordinarie
      (“<strong>Azioni</strong>”), del valore nominale di Euro 5.00 cadauna.
    </p>
<p>
      L’Accordo è oggetto della presente comunicazione ai sensi dell’art. 122, comma 1, del TUF, in quanto con esso le Parti hanno inteso regolamentare la presentazione di una lista per la nomina di un nuovo Consiglio di Amministrazione e disciplinare, altresì, l’esercizio dei rispettivi diritti di voto da esercitarsi nella relativa assemblea ordinaria della
      Società.
    </p>
<p>
<strong>B. Azioni o strumenti finanziari oggetto dell’Accordo</strong>
</p>
<p>
      Le Azioni oggetto dell’Accordo sono tutte le Azioni attualmente detenute da Multibrands e da LD, e tutte le ulteriori Azioni che dovessero essere acquisite durante il periodo di efficacia dell’Accordo da Multibrands e/o da LD.
    </p>
<p>
      In particolare, alla data del 18 ottobre 2016:
    </p>
<p>
      (i) Multibrands risulta titolare di n. 26.073.783 Azioni, pari al 41,6115% del capitale sociale della Società (le “<strong>Azioni Multibrands</strong>”);
    </p>
<p>
      (ii) LD risulta titolare di n. 38.008 Azioni, pari allo 0,0606% del capitale sociale della Società (le “<strong>Azioni LD</strong>”).
    </p>
<p>
      Le Azioni Multibrands rappresentano il 99,8544% del totale delle Azioni oggetto dell’Accordo, mentre le Azioni LD rappresentano il residuo 0,1455%.
    </p>
<p>
<strong>C.</strong> <strong>Soggetti aderenti all’Accordo</strong>
</p>
<p>
      I partecipanti all’Accordo sono i seguenti:
    </p>
<p>
      (i) Multibrands Italy BV, società di diritto olandese, avente sede legale in Rotterdam, Olanda, iscritta al Registro delle Imprese di Rotterdam al n. 24406290;
    </p>
<p>
      (ii) Luisa Deplazes De Andrade Delgado, cittadina svizzera, nata a Sumvitg (Svizzera) il 9 agosto 1966, residente in Padova, C.F. DPLLSU66M49Z133M.
    </p>
<p>
<strong>D. Controllo</strong>
</p>
<p>
      HAL Holding NV, società di diritto olandese, avente sede legale in Willemstad, Curacao, iscritta al Registro delle Imprese al n. 46339, controllando indirettamente Multibrands, esercita il controllo di fatto su Safilo Group, ai sensi dell’art. 93 del TUF.
    </p>
<p>
<strong>E.</strong> <strong>Contenuto dell’Accordo</strong>
</p>
<p>
<em><u>E.1 – Presentazione della lista e successiva votazione</u></em>
</p>
<p>
      Durante tutto il periodo di efficacia dell’Accordo, in relazione a qualunque assemblea dei soci della Società convocata al fine di deliberare sulla nomina dei membri del Consiglio di Amministrazione di Safilo Group (ciascuna, una “<strong>Assemblea di Nomina</strong>”), Multibrands si impegna a:
    </p>
<p>
      (i) presentare con congruo anticipo, secondo i termini e le modalità previste dallo statuto di Safilo Group e dalla legge, una lista di candidati per la nomina dei membri del Consiglio di Amministrazione (la “<strong>Lista</strong>”);
    </p>
<p>
      (ii) inserire il nominativo di LD nella Lista;
    </p>
<p>
      (iii) posizionare il nominativo di LD nella Lista in modo tale che, nel caso in cui detta lista ottenga il maggior numero di voti, LD sia eletta come membro del Consiglio di Amministrazione di Safilo Group indipendentemente dal numero dei componenti l’organo consiliare;
    </p>
<p>
      (iv) prendere parte all’Assemblea di Nomina e votare in favore della Lista, secondo il meccanismo di voto previsto dallo statuto di Safilo Group.
    </p>
<p>
      Durante tutto il periodo di efficacia dell’Accordo, in relazione a ciascuna Assemblea di Nomina, LD si impegna a:
    </p>
<p>
      (i) prestare piena collaborazione a Multibrands nello svolgimento di ogni azione e nel compimento di ogni formalità richiesta per il tempestivo e corretto deposito della Lista presso la sede della Società, ivi incluso, a mero titolo esemplificativo e non esaustivo, fornendo il proprio <em>curriculum vitae</em> a Multibrands, nonché ogni altro certificato e/o dichiarazione
      richiesti ai sensi dello statuto della Società al fine di presentare validamente la Lista;
    </p>
<p>
      (ii) nella misura in cui LD detenga, per qualunque ragione ed a qualunque titolo, Azioni che attribuiscano il diritto di voto in una qualunque Assemblea di Nomina, partecipare a tale assemblea e votare le proprie Azioni a favore della Lista.
    </p>
<p>
<em><u>E.2 – Condizioni</u></em>
</p>
<p>
      Gli impegni assunti da Multibrands indicati al precedente paragrafo E.1 sono soggetti al ricorrere delle seguenti condizioni:
    </p>
<p>
      (i) che, al momento del deposito della Lista presso la sede della Società, Multibrands detenga, singolarmente o congiuntamente con altri individui/entità con cui abbia sottoscritto un patto parasociale (rilevante ai sensi delle applicabili disposizioni del TUF di volta in volta vigenti), incluso l’Accordo medesimo, una percentuale del capitale sociale della Società
      (rappresentato da Azioni aventi diritto di voto all’Assemblea di Nomina) che conferisca a Multibrands il diritto di presentare la Lista;
    </p>
<p>
      (ii) che, al momento del deposito della Lista presso la sede della Società, LD detenga i requisiti di eleggibilità, professionalità e integrità stabiliti dallo statuto della Società e dalle applicabili disposizioni legislative e regolamentari;
    </p>
<p>
      (iii) che, al momento del deposito della Lista presso la sede della Società, LD non si sia resa inadempiente rispetto agli obblighi dalla stessa assunti ai sensi del Framework Agreement e risulti una dipendente di Safilo S.p.A., con qualifica di dirigente, ai sensi di un contratto di lavoro subordinato pienamente valido e vincolante.
    </p>
<p>
<em><u>E.3 – Nomina di LD quale Amministratore Delegato di Safilo Group</u></em>
</p>
<p>
      (i) Ogniqualvolta si renda necessario a seguito della nomina di un nuovo Consiglio di Amministrazione di Safilo Group, Multibrands e LD faranno in modo che si tenga senza indugio una riunione del nuovo Consiglio di Amministrazione (il “<strong>CdA di Nomina</strong>”) al fine di deliberare, <em>inter alia</em>, in merito alla nomina di LD quale nuovo Amministratore
      Delegato.<br/>
</p>
<p>
      (ii) Gli impegni assunti da Multibrands indicati nel presente paragrafo E.3 sono soggetti al ricorrere delle seguenti condizioni:
    </p>
<ol type="a">
<li style="LIST-STYLE-TYPE: decimal">
        che, alla data del CdA di Nomina, LD sia un membro del Consiglio di Amministrazione della Società e che la stessa sia stata nominata in conformità a quanto indicato al precedente paragrafo E.1;
      </li>
<li style="LIST-STYLE-TYPE: decimal">
        che, alla data del CdA di Nomina, LD non si sia resa inadempiente rispetto agli obblighi dalla stessa assunti ai sensi del Framework Agreement e risulti una dipendente di Safilo S.p.A., con qualifica di dirigente, ai sensi di un contratto di lavoro subordinato pienamente valido e vincolante.
      </li>
</ol>
<p>
<strong>F. Data di sottoscrizione dell’Accordo – Durata</strong>
</p>
<p>
<em><u>F.1 – Data di sottoscrizione</u></em>
</p>
<p>
      L’Accordo è stato sottoscritto in data 15 settembre 2013 e rinnovato in data 18 ottobre 2016.
    </p>
<p>
<em><u>F.2 – Durata e rinnovo</u></em>
</p>
<p>
      (i) L’Accordo entrato in vigore alla data della sua iniziale sottoscrizione, e rinnovato in data 18 ottobre 2016, cessa di avere efficacia alla ricorrenza del primo tra: <em>(a)</em> il 14 settembre 2019; <em>(b)</em> la sottoscrizione di un accordo di risoluzione consensuale tra le parti; <em>(c)</em> la cessazione degli incarichi societari di LD in Safilo Group e Safilo S.p.A. e/o
      del rapporto di lavoro subordinato tra LD e Safilo S.p.A.; e <em>(d)</em> la cessione da parte di Multibrands della partecipazione da essa detenuta in Safilo Group.
    </p>
<p>
      (ii) Alla scadenza dell’Accordo, così come rinnovato in data 18 ottobre 2016, ai sensi del precedente punto (i)(a), le parti compiranno ogni sforzo al fine di rinnovare l’Accordo medesimo a termini e condizioni sostanzialmente invariati e/o ai termini e condizioni che saranno concordati tra le parti nel corso di negoziazioni in buona fede, tenendo in considerazione i
      rispettivi interessi, alla luce delle circostanze del caso, così come della situazione della Società alla data del previsto rinnovo.
    </p>
<p>
<strong>G. Limiti alla circolazione delle Azioni</strong>
</p>
<p>
      Non sono previsti limiti alla circolazione delle Azioni della Società detenute dalle Parti.
    </p>
<p>
<strong>H. Soggetto presso il quale gli strumenti finanziari sono depositati</strong>
</p>
<p>
      L’Accordo non contiene obblighi di deposito delle Azioni della Società.
    </p>
<p>
<strong>I. Registro delle Imprese</strong>
</p>
<p>
      Il primo Accordo è stato depositato presso l’Ufficio del Registro delle Imprese di Belluno in data 19 settembre 2013 con il n. pr. 17312/2013.
    </p>
<p>
      La lettera di rinnovo del presente Accordo, sottoscritta dalle Parti in data 18 ottobre 2016, è stata depositata presso l’Ufficio del Registro delle Imprese di Belluno in data 20 ottobre 2016.
    </p>
<p>
      20 ottobre 2016
    </p>
<p>
<strong>[SR.4.16.1]