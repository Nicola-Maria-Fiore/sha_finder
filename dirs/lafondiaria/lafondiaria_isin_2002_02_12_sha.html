<html>
<head>
<title>
      LA FONDIARIA ASSICURAZIONI SPA - Estratto dei patti parasociali
    </title>
<meta content="stp" name="subjectList"/>
<meta content="147363" name="linkid"/>
<meta content="LA FONDIARIA ASSICURAZIONI SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="LA FONDIARIA ASSICURAZIONI SPA" name="societa"/>
<meta content="stpatti" name="ss_table"/>
<meta content="2002-02-12" name="date"/>
<meta content="stpatti" name="tipo"/>
<meta content="5205" name="codconsob"/>
</head>
<body>
<strong><b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b></strong>
<p align="center">
<b>LA FONDIARIA ASSICURAZIONI S.P.A.</b> 
    </p>
<p align="left">
      SAI, stante la non evidente qualificazione giuridica dell'accordo di cui in appresso, per quanto occorrer possa rende noto al pubblico, ai sensi dell'articolo 122, comma 5 del TUF e degli articoli 129 e 130 della delibera Consob n. 11971 l'esistenza di un accordo stipulato in data 2 febbraio 2002 tra SAI-Società Assicuratrice Industriale S.p.A. e JP Morgan Securities Ltd.
      (l'“Accordo”), avente ad oggetto azioni ordinarie della società La Fondiaria Assicurazioni S.p.A..
    </p>
<p align="left">
<b>1. Società i cui strumenti finanziari sono oggetto dell'Accordo</b>
</p>
<p align="left">
      L'Accordo ha ad oggetto azioni ordinarie della società La Fondiaria Assicurazioni S.p.A., con sede a Firenze, Piazza della Libertà, 12 (“La Fondiaria”). Le azioni La Fondiaria sono quotate sul Mercato Telematico Azionario gestito da Borsa Italiana S.p.A..
    </p>
<p align="left">
<b>2. Soggetti aderenti all'Accordo</b>
</p>
<p align="left">
      L'Accordo è stato stipulato tra le società SAI-Società Assicuratrice Industriale S.p.A. (“SAI”) e JP Morgan Securities Ltd. (“JP Morgan”).
    </p>
<p align="left">
<b>3. Contenuto dell'Accordo</b>
</p>
<p align="left">
      Con la stipulazione dell'Accordo, JP Morgan si è impegnata a consegnare a SAI un'offerta irrevocabile di acquisto di complessive n. 35.000.000 azioni La Fondiaria (pari a circa il 9,09% del capitale sociale rappresentato da azioni ordinarie) possedute da Montedison S.p.A. (“Montedison”), ad un prezzo unitario per azione pari a € 9,5
      (l'“Offerta”). L'Offerta è suscettibile di accettazione da parte di Montedison entro la data del 13 febbraio 2002 ed è stata inoltrata da SAI alla stessa Montedison in data 2 febbraio 2002.
    </p>
<p align="left">
      L'Offerta è subordinata alla restituzione da parte di Montedison a SAI della caparra di €258.228.450 a suo tempo versata da SAI a Montedison in virtù degli accordi stipulati tra le stesse società in data 1 luglio 2001 (l'“Accordo Montedison”).
    </p>
<p align="left">
<b>4.</b>Deposito presso il Registro delle Imprese
    </p>
<p>
      L'Accordo sarà depositato presso il Registro delle Imprese di Firenze nei termini di legge.
    </p>
<p>
      12 febbraio 2002
    </p>
<p>
<b>[LF.1.02.1]