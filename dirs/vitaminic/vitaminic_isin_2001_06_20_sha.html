<html>
<head>
<title>
      BUONGIORNO VITAMINIC SPA - Estratto dei patti parasociali
    </title>
<meta content="stp" name="subjectList"/>
<meta content="147469" name="linkid"/>
<meta content="BUONGIORNO VITAMINIC SPA - Estratto dei patti parasociali" name="Description"/>
<meta content="stpatti" name="ss_family"/>
<meta content=" BUONGIORNO VITAMINIC SPA " name="societa"/>
<meta content="stpatti" name="ss_table"/>
<meta content="2005-10-26" name="date"/>
<meta content="stpatti" name="tipo"/>
<meta content="N;gloria;1127832114990" name="synchro"/>
<meta content="199000" name="codconsob"/>
</head>
<body>
<p>
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<b>VITAMINIC S.P.A.</b>
</p>
<p>
      Ai sensi dell'art.122 D.Lgs. n.58/98 e degli artt. 127 ss. Delibera Consob n.11971 del 14.05.99 e successive modificazioni, si rendono noti per estratto i seguenti patti, regolarmente comunicati a Consob in data 13.06.01, stipulati da parte di ciascuno dei sottoindicati soci di Vitaminic S.p.A.:
    </p>
<p>
      Cap' Antibes - Serviços de Consultoria LDA (detenente n. 640.368 azioni di Vitaminic S.p.A., pari al 12,083% del capitale della stessa), Fairfield - Comercio e Serviços LDA (detenente n.600.000 azioni di Vitaminic S.p.A., pari al 11,321% del capitale della stessa), Kiwi I Ventura - Serviços S.A. (detenente n.76.000 azioni di Vitaminic S.p.A., pari al 1,434% del capitale
      della stessa) e Lucky Ace - Serviços de Consultoria LDA (detenente n.228.000 azioni di Vitaminic S.p.A., pari al 4,302% del capitale della stessa), titolari quindi complessivamente di n.1.544.368 azioni di Vitaminic, pari al 29,141% del capitale sociale di Vitaminic S.p.A. in favore dei seguenti soggetti terzi:
    </p>
<p>
      Ladybird Capital Limited, Europatweb, Sonera Corporation, Zouk Ventures Limited, Ernesto Schmitt, Martin Turner, Paul Levett e Bruno Heese, rappresentanti il 100% del capitale sociale di Peoplesound.com Ltd
    </p>
<p>
      Vitaminic S.p.A. ha concluso un accordo preliminare con gli azionisti di Peoplesound.com Ltd., relativo all'acquisizione di Peoplesound.com Ltd. da parte di Vitaminic S.p.A. mediante conferimento in natura nel capitale sociale di Vitaminic S.p.A. dell'intero capitale sociale di Peoplesound.com Ltd., contro l'emissione di 1.300.000 azioni di nuova emissione di Vitaminic S.p.A.,
      con esclusione del diritto di opzione, ai sensi dell'art. 2343 cod. civ. Detto accordo è sottoposto ad una serie di condizioni risolutive poste a favore sia di Vitaminic S.p.A. che degli azionisti di Peoplesound.com Ltd. Le parti dovranno stipulare un contratto definitivo, che definirà l'operazione.
    </p>
<p>
      In relazione a tale prospettata operazione, i sopraindicati azionisti di Vitaminic S.p.A. si sono impegnati nei confronti degli azionisti di Peoplesound.com Ltd a votare a favore della proposta di delibera di aumento di capitale correlata al conferimento in natura delle azioni rappresentanti il 100% del capitale sociale di Peoplesound.com Ltd., così come sarà determinato dal
      contratto definitivo. Tali patti sono sospensivamente condizionati alla stipula del contratto definitivo e quindi al raggiungimento degli accordi di dettaglio in questo contenuti.
    </p>
<p>
      L'esecuzione dei suddetti patti è prevista in occasione dell'assemblea straordinaria dei soci di Vitaminic S.p.A. che verrà convocata per deliberare in merito alla suesposta operazione e si esaurirà in quella sede.
    </p>
<p>
      Tali patti non comportano l'insorgenza di una posizione di controllo nell'ambito di Vitaminic S.p.A..
    </p>
<p>
      Gli accordi saranno depositati presso il Registro delle Imprese di Torino entro i termini previsti dall'art. 122 del D.Lgs. n.58/98.
    </p>
<p>
      20 Giugno 2001
    </p>
<p>
<b>[VA.2.01.1]