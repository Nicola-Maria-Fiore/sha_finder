/b>
</p>
<hr/>
<p align="center">
       <strong>BENI STABILI S.P.A.</strong>
</p>
<p>
      Patto Parasociale relativo a Foncière des Régions
    </p>
<p>
      Come già comunicato al mercato in data 19 febbraio 2007, in esecuzione del contratto (c.d. "<b>Protocol</b>" o "<b>Protocollo</b>") sottoscritto in data 17 febbraio 2007 tra Foncière des Régions ("<b>Foncière des Régions</b>"), società quotata alla Borsa di Parigi, Delfin S.àr.l. ("<b>Delfin</b>"), società di
      diritto lussemburghese, titolare del 34,6% del capitale sociale di Beni Stabili S.p.A. ("<b>Beni Stabili</b>") e Batipart ("<b>Batipart</b>"), società di diritto francese, titolare del 21,1% del capitale sociale di Foncière des Régions, in data 4 maggio 2007, Delfin ha (i) sottoscritto n. 5.859.246 nuove azioni di Foncière des Régions, del valore
      nominale pari di Euro 3 ciascuna, a fronte del conferimento di n. 585.924.600 azioni di Beni Stabili, sulla base del seguente rapporto di cambio: n. 1 azione Foncière des Régions di nuova emissione ogni n. 100 azioni Beni Stabili oggetto di conferimento (il "<b>Conferimento</b>") e (ii) esercitato i diritti di conversione ad essa spettanti ai sensi del regolamento del
      prestito obbligazionario convertibile denominato "Beni Stabili S.p.A. 2,5% 2011 Convertibile in Azioni Ordinarie" (le "<b>Obbligazioni Convertibili</b>"), fermo restando l’impegno di Delfin, ai sensi del Protocol, di conferire in Foncière des Régions le n. 166.298.900 azioni Beni Stabili rivenienti dalla conversione delle Obbligazioni Convertibili,
      secondo il medesimo rapporto di cambio del Conferimento (l’"<b>Ulteriore Conferimento</b>").
    </p>
<p>
      Ad esito del Conferimento, Foncière des Régions è divenuta titolare di una partecipazione pari a circa il 34,2% del capitale di Beni Stabili ed è, pertanto, tenuta a promuovere, ai sensi dell’articolo 106 del TUF, un’offerta pubblica sulle azioni Beni Stabili non in suo possesso (l"<b>Offerta</b>").
    </p>
<p>
      Ai sensi dell’articolo 122 del TUF e degli articoli 129 e seguenti del regolamento emittenti approvato con delibera CONSOB del 19 maggio 1999 e successive modifiche ed integrazioni (il "<b>Regolamento Emittenti</b>"), si rende noto, inoltre, che Delfin, Batipart, ISM S.a.s. ("<b>ISM</b>" o "<b>GERE</b>"), società di diritto francese e GE Real Estate
      France, <i>société à responsabilité limité</i>, società di diritto francese – i quali saranno, a seguito del Conferimento, complessivamente titolari di una quota pari al 43,7% circa del capitale di Foncière des Régions (nonché di una partecipazione pari al 46,3% circa dello stesso capitale di Foncière des Régions a seguito
      dell’Ulteriore Conferimento) - hanno sottoscritto, in data 4 maggio 2007, un accordo (c.d. Shareholders’ Agreement, di seguito, il "<b>Patto Parasociale</b>"), in virtù del quale le parti hanno inteso disciplinare il proprio assetto proprietario in Foncière des Régions, nonché alcune regole di corporate governance di Foncière des Régions.
      Il Patto Parasociale sostituisce, con efficacia dal 4 maggio 2007, il patto parasociale stipulato il 31 maggio 2006 tra GERE e Batipart. Il Patto Parasociale sostituisce, altresì, limitatamente alle disposizioni relative alla disciplina dell’assetto proprietario e della corporate governance di Foncière des Régions, il patto parasociale (il "<b>Protocollo
      Parasociale</b>") sottoscritto, dalle stesse parti, in data 17 febbraio 2007, il cui contenuto è stato pubblicato per estratto in data 27 febbraio 2007. Il Protocollo Parasociale resta, invece, in vigore relativamente alle disposizioni che disciplinano la corporate governance di Beni Stabili S.p.A..
    </p>
<p>
<b>A. Società i cui strumenti finanziari sono oggetto del Patto Parasociale</b>
</p>
<p>
      Foncière des Régions, sociètè anonyme, società di diritto francese con sede legale a Metz, iscritta presso il Registro delle Imprese di Metz al numero 364 800 060, avente capitale sociale pari ad Euro 103.219.533, diviso in 34.406.511 azioni, del valore nominale di Euro 3, quotate alla Borsa di Parigi (le "<b>Azioni</b>"). Ad esito del Conferimento,
      Foncière des Régions detiene una partecipazione pari al 34,2% del capitale sociale di Beni Stabili e, ad esito dell’Ulteriore Conferimento deterrà una partecipazione pari a circa il 40% nel capitale sociale della stessa Beni Stabili. Foncière des Régions, pur non avendo la maggioranza dei diritti di voto esercitabili in assemblea ordinaria, ma avendo la stessa
      acquistato la partecipazione attualmente detenuta da Delfin (la quale deteneva il controllo ai sensi dell’art. 93 del TUF), deterrà il controllo di Beni Stabili ai sensi del citato art. 93 del TUF. Il Patto Parasociale è, quindi, oggetto della presente comunicazione ai sensi dell’art. 122, comma 5, TUF in quanto istituisce obblighi di preventiva consultazione e limiti
      al trasferimento delle azioni di una società che controlla una società quotata.
    </p>
<p>
<b>B. Soggetti aderenti al Patto Parasociale</b>
</p>
<p>
      I partecipanti al Patto Parasociale sono i seguenti quattro soggetti (i "<b>Partecipanti</b>"):
    </p>
<ul>
<li>
        Delfin S.àr.l, società di diritto lussemburghese, con sede in 26B, Boulevard Royal, L-2446, Lussemburgo, iscritta presso il registro delle Imprese del Lussemburgo al numero B 117.420, avente capitale sociale pari ad Euro 520.929.950, società interamente riconducibile al Cav. Leonardo Del Vecchio;
      </li>
<li>
        Batipart S.A., società di diritto francese, con sede in 46 avenue Foch, 57000 Metz, iscritta presso il Registro delle Imprese di Metz al numero 345 004 337, avente capitale sociale pari ad Euro 21.319.632 società interamente riconducibile al Dott. Charles Ruggieri e alla sua famiglia;
      </li>
<li>
        ISM S.a.s., società di diritto francese con sede in 2-4 rue Pillet-Will, 75009 Parigi, iscritta presso il Registro delle Imprese di Parigi al numero 784 851 982, avente capitale sociale pari ad Euro 100.040.919,84, appartenente al gruppo General Electric Real Estate, titolare, anche a mezzo di Affiliati (come di seguito definiti); e
      </li>
<li>
        GE Real Estate France, <i>société à responsabilité limité,</i> di diritto francese con sede in 2-4 rue Pillet-Will, 75009 Parigi, iscritta presso il Registro delle Imprese di Parigi al numero 632 037 248, avente capitale sociale pari ad Euro 98.588.065,98, appartenente al gruppo General Electric Real Estate, che ha sottoscritto il Patto Parasociale, quale garante
        della circostanza che GERE e i suoi Affiliati (come di seguito definiti) manterranno il possesso delle Azioni, ad oggi detenute, per tutto il periodo di durata del Patto Parasociale.
      </li>
</ul>
<p>
<b>C. Azioni Oggetto del Patto Parasociale</b>
</p>
<p>
      Le Azioni oggetto del Patto Parasociale sono tutte le azioni detenute dai Partecipanti in Foncière des Régions ed, in particolare, alla data odierna:
    </p>
<p>
      (i) Delfin, risulta titolare del 17% del capitale sociale di Foncière des Régions e all’esito dell’Ulteriore Conferimento, deterrà il 20,9% del capitale sociale di Foncière des Régions;
    </p>
<p>
      (ii) Batipart risulta titolare del 17,5% % del capitale sociale di Foncière des Régions e, all’esito dell’Ulteriore Conferimento, deterrà il 16,7% del capitale sociale di Foncière des Régions; e
    </p>
<p>
      (iii) GERE risulta titolare, anche a mezzo di suoi Affiliati (come di seguito definiti), del 9,2% del capitale sociale di Foncière des Régions e, all’esito dell’Ulteriore Conferimento, deterrà il 8,8% del capitale sociale di Foncière des Régions.
    </p>
<p>
<b>D. Contenuto del Patto Parasociale – Regole di Corporate Governance di Foncière des Régions</b>
</p>
<p>
      I Partecipanti si sono impegnanti a far sì che, in ogni momento,:
    </p>
<ol type="i">
<li>
        il Supervisory Board, sia composto da non più di 15 (quindici) membri, di cui 3 (tre) nominati tra candidati proposti all’assemblea da Batipart ("<b>Componente Batipart</b>"), 3 (tre) nominati tra candidati proposti all’assemblea da Delfin ("<b>Componente Delfin</b>"), uno sia il candidato proposto all’assemblea da GERE ("<b>Componente
        GERE</b>"), 6 (sei) nominati tra candidati proposti all’assemblea da altri azionisti ovvero, congiuntamente, da Batipart, Delfin e GERE e 2 (due) siano membri indipendenti. Il Presidente dovrà essere nominato tra candidati proposti da Batipart. Il Vice Presidente dovrà essere nominato tra candidati proposti da Delfin;
      </li>
<li>
        il Management Board, sia composto da non più 7 (sette) membri, di cui 5 (cinque) nominati tra candidati proposti da Batipart e 2 (due) nominati tra candidati proposti da Delfin, che dovranno includere, ove possibile, i due attuali amministratori delegati di Beni Stabili. Il Presidente dovrà essere nominato tra candidati proposti da Batipart; e
      </li>
<li>
        l’Audit Committee, l’Investment Committee e il Remuneration Committee, siano composti da 9 (nove) membri di cui 2 (due) nominati tra i Componenti Batipart, 2 (due) nominati tra i Componenti Delfin, 1 (uno) sia il Componente GERE e 4 (quattro) nominati tra membri del Supervisory Board diversi dai Componenti Batipart, Delfin e GERE.
      </li>
</ol>
<p align="left">
      I Partecipanti si sono impegnati a consultarsi in merito a qualsivoglia Decisione Significativa che il Presidente o il Vice Presidente, intenda proporre al Supervisory Board al fine di assumere una decisione condivisa al riguardo. Per Decisione Significativa, si intende qualsiasi decisione relativa a:
    </p>
<p>
      (a) investimenti da parte di Foncière des Régions o di una sua controllata che rientri nel perimetro di consolidamento globale di gruppo, ad eccezione delle società quotate su mercati regolamentati, qualora il valore di tale investimento sia complessivamente superiore a Euro 300.000.000;
    </p>
<p>
      (b) investimenti da parte di Foncière des Régions o di una sua controllata che rientri nel perimetro di consolidamento globale di gruppo, in società che non rientrino nel perimetro di consolidamento globale di gruppo o in società quotate su mercati regolamentati, qualora il valore di tale investimento sia complessivamente superiore ad Euro 50.000.000;
    </p>
<p>
      (c) nomina e revoca dei membri del Management Board;
    </p>
<p>
      (d) deliberazioni inerenti la nomina o revoca di membri del consiglio di amministrazione di Beni Stabili;
    </p>
<p>
      (e) approvazione del <i>budget annuale</i> o del piano industriale strategico ed ogni modifica significativa degli stessi;
    </p>
<p>
      (f) proposte all’assemblea degli azionisti di Foncière des Régions e esercizio delle deleghe conferite dalla stessa assemblea degli azionisti di Foncière des Régions in relazione a delibere di emissione di strumenti finanziari;
    </p>
<p>
      (g) proposte all’assemblea degli azionisti di Foncière des Régions in relazione a delibere di approvazione di piani di <i>buy-back,</i> piani di <i>stock option</i>, l’attribuzione di Azioni a titolo gratuito ed altri piani a favore dei dipendenti di Foncière des Régions o di società del gruppo;
    </p>
<p>
      (h) trasferimento di rami di azienda, partecipazioni in società o <i>asset</i>, in ciascun caso, per un importo complessivo che sia superiore ad Euro 300.000.000 (ad eccezione di operazioni infra-gruppo);
    </p>
<p>
      (i) indebitamento (inclusa l’emissione di obbligazioni) o assunzione di passività, in ciascun caso, per un importo complessivo che sia superiore ad Euro 300.000.000 (ad eccezione di operazioni infra-gruppo);
    </p>
<p>
      (l) sottoscrizione di accordi relativi a fusioni, operazioni di <i>spin-off</i> o conferimenti di <i>assets</i> (ad eccezione di operazioni infra-gruppo).
    </p>
<p>
      Nel caso in cui i Partecipanti non raggiungano una posizione comune in merito ad una Decisione Significativa (la "<b>Decisione Significativa Controversa</b>"), tale Decisione Significativa Controversa non dovrà essere sottoposta al Supervisory Board. Qualora venga sottoposta ugualmente una Decisione Significativa Controversa al Supervisory Board nonostante il dissenso
      manifestato, a seconda dei casi, da Delfin o Batipart (la "<b>Parte Dissenziente</b>") e il Supervisory Board approvi la Decisione Significativa Controversa con il voto favorevole, rispettivamente, del Componente Batipart o Delfin e il voto contrario del Componente della Parte Dissenziente, la Parte Dissenziente avrà il diritto di risolvere il Patto Parasociale. Qualora,
      inoltre, successivamente al diciottesimo mese dalla data del Patto Parasociale, il Vice Presidente o il Presidente, a seconda dei casi, sottoponga al Supervisory Board la revoca di un membro del Management Board, nonostante il dissenso, rispettivamente, di un Componente Batipart o Delfin, e la decisione non venga approvata con il voto contrario, a seconda dei casi, di almeno un Componente
      Batipart o Delfin ed il voto favorevole, a seconda dei casi, di un Componente Delfin o Batipart, Delfin o Batipart, a seconda dei casi, avrà il diritto di risolvere il Patto Parasociale. GERE avrà il diritto di recedere dal Patto Parasociale qualora una Decisione Significativa Controversa relativa ad una delle materie di cui ai punti (a), (b), (c) e (l) che precedono, sia proposta
      al Supervisory Board, nonostante il suo dissenso, e dallo stesso approvata con il voto favorevole di almeno un Componente Batipart o Delfin ed il dissenso del Componente GERE. In tal caso il Patto Parasociale resterà in vigore tra Delfin e GERE.
    </p>
<p>
<b>E. Limiti alla circolazione delle Azioni</b>
</p>
<p>
<b>E.1 Divieto di acquisti (<i>cd</i>. "Standstill")</b>
</p>
<p>
      1. Ad eccezione dei trasferimenti a favore di società controllanti, controllate o collegate (gli "<b>Affiliati</b>") che, comunque, saranno consentiti solo a determinate condizioni, ciascun Partecipante è tenuto a informare, mediante apposita comunicazione (la "<b>Comunicazione</b>"), gli altri Partecipanti della propria intenzione di acquistare Azioni,
      indicando anche il numero delle Azioni che intende acquistare.
    </p>
<p>
      2. I Partecipanti si sono impegnati a non acquistare Azioni per un periodo di 10 (dieci) giorni di mercato aperto successivi alla data di ricezione della Comunicazione e a consultarsi tra loro durante tale periodo, in modo che i Partecipanti non superino, per effetto dell’acquisto, sia individualmente che nel loro insieme, le soglie di partecipazione previste dal Regolamento
      dell’Autoritè des marchès financiers ("<b>AMF</b>"), che determinerebbero l’insorgenza di determinati obblighi in merito al lancio di una offerta pubblica su tutte le Azioni non detenute dai Partecipanti.
    </p>
<p>
      3. Il suddetto periodo di 10 (dieci) giorni di mercato aperto viene ridotto a 4 (quattro), nel caso in cui il relativo acquisto sia conseguente all’esercizio del diritto di prelazione, da parte di Batipart, previsto ai sensi di un accordo stipulato in data 31 maggio 2006 tra Batipart, il Groupe Crédit Mutuel CIC, Predica, GMF Vie, Azur Vie ed il Banque de Lorraine Champagne (il
      "<b>Patto del 2006</b>").
    </p>
<p>
      4. I Partecipanti convengono che, dopo la chiusura dell’Offerta, Delfin avrà il diritto di acquistare Azioni in misura pari a non oltre lo 0,85% del capitale sociale di Foncière des Régions, restando inteso che, in tal caso, Delfin dovrà comunicare agli altri Partecipanti l’esito di tali acquisti.
    </p>
<p>
<b>E.2 Diritto di prima offerta (<i>cd</i>. "Right of first offer")</b>
</p>
<p>
      1. Ad eccezione dei trasferimenti a favore di Affiliati che, comunque, saranno permessi solo a determinate condizioni, Batipart o Delfin (a seconda dei casi, la "<b>Parte Acquirente</b>") hanno un diritto di prima offerta sulle Azioni che, rispettivamente, Delfin o Batipart (a seconda dei casi, la "<b>Parte Venditrice</b>") intendono trasferire (le "<b>Azioni
      Offerte</b>"), secondo la seguente procedura.
    </p>
<p>
      2. La Parte Venditrice dovrà inviare all’altra parte un’apposita comunicazione (la "<b>Comunicazione di Trasferimento</b>"), nella quale dovrà: (i) specificare il numero di Azioni Offerte; e (ii) invitare la parte Acquirente a formulare un’offerta d’acquisto (l’"<b>Offerta di Acquisto</b>") delle Azioni Offerte indicate nella
      Comunicazione di Trasferimento.
    </p>
<p>
      3. Entro un periodo di 30 (trenta) giorni a decorrere dalla data in cui ha ricevuto la Comunicazione di Trasferimento, la Parte Acquirente potrà presentare l’Offerta di Acquisto nella quale dovrà specificare espressamente il prezzo offerto per le Azioni Offerte, nonché i criteri di valutazione usati per determinare tale valore.
    </p>
<p>
      4. Entro un periodo di 60 (sessanta) giorni successivo alla ricezione dell’Offerta di Acquisto (che può essere prolungato di sette giorni nelle situazioni citate al seguente punto (iii)), la Parte Venditrice:
    </p>
<p>
      (i) potrà accettare l’Offerta di Acquisto;
    </p>
<p>
      (ii) può accettare l’offerta di uno o più terzi acquirenti, a condizione che il corrispettivo offerto sia superiore al 110% di quello contenuto nell’Offerta di Acquisto e non preveda condizioni peggiorative rispetto all’Offerta di Acquisto; e
    </p>
<p>
      (iii) nel caso in cui il corrispettivo dell’offerta formulata dai terzi acquirenti, sia pari ad una cifra compresa fra il 100% ed 110% del prezzo contenuto nell’Offerta di Acquisto, dovrà trasmettere alla Parte Acquirente un’offerta di vendita delle Azioni Offerte al prezzo offerto dal terzo acquirente; se la Parte Acquirente non accetta tale offerta, la Parte
      Venditrice avrà il diritto di trasferire al terzo acquirente le Azioni Offerte al prezzo offerto dal terzo acquirente. Qualora l’offerta del terzo sia trasmessa a Delfin tra il 54° (cinquantaquattresimo) e il 60° (sessantesimo) giorno successivo alla ricezione dell’Offerta di Acquisto, il suddetto periodo di 60 giorni verrà prolungato di una settimana; oppure
    </p>
<p>
      (iv) potrà decidere di non trasferire le Azioni Offerte.
    </p>
<p>
      5. Entro e non oltre l’ultimo giorno del suddetto periodo di 60 (sessanta) giorni, la Parte Venditrice deve comunicare alla Parte Acquirente la propria decisione di trasferire o meno alla medesima Parte Acquirente o al terzo acquirente, le Azioni Offerte. Qualora la Parte Venditrice non comunichi la propria decisione entro il suddetto periodo di tempo, si dovrà ritenere che la
      medesima abbia deciso di non trasferire le Azioni Offerte.
    </p>
<p>
      6. Nel caso in cui la Parte Acquirente non invii l’Offerta di Acquisto entro i limiti di tempo previsti ed in conformità ai termini e condizioni di cui sopra, o non accetti di acquistare le Azioni Offerte al prezzo offerto dai terzi acquirenti, si dovrà ritenere che essa abbia rinunciato al proprio diritto di prima offerta. In tal caso, la Parte Venditrice sarà libera
      di trasferire le Azioni Offerte.
    </p>
<p>
      7. Batipart ha lo stesso diritto di prima offerta sulle Azioni che GERE intende trasferire, agli stessi termini e condizioni riportati nei paragrafi precedenti, ad eccezione dei trasferimenti a favore di Affiliati di GERE che, comunque, saranno consentiti solo a determinate condizioni. Qualora Batipart non eserciti tale diritto di prima offerta sulle Azioni di GERE, la stessa dovrà:
      (i) comunicare a Delfin il numero di Azioni che GERE intende trasferire; e (ii) proporre a Delfin di designare un terzo acquirente che potrebbero sostituire Batipart in relazione all’acquisto. In caso Delfin e Batipart trovino un accordo su tale terzo acquirente, Batipart eserciterà il proprio diritto di prima offerta sulle Azioni di GERE designando tale terzo per
      l’acquisto delle stesse.
    </p>
<p>
      8. Qualora (i) Delfin rifiuti di designare un terzo acquirente o (ii) Batipart e Delfin non raggiungano un accordo in proposito, Delfin avrà diritto a presentare un’offerta a GERE per l’acquisto delle medesime Azioni. In ogni caso, non sarà consentito a Delfin di perfezionare l’acquisto di tali Azioni, a meno che la stessa non abbia previamente concesso a
      Batipart un’opzione di acquisto sulle "Azioni Proporzionali Batipart" (i.e., numero di Azioni GERE pari al numero di Azioni detenute da GERE e offerte a Delfin, moltiplicato per il numero complessivo di Azioni detenute da Batipart, diviso per il numero complessivo di Azioni detenute da Batipart e Delfin). Tale opzione d’acquisto potrà essere esercitata, in tutto o
      in parte, fino al verificarsi del primo tra i seguenti eventi: (i) la data di scadenza/risoluzione del Patto Parasociale e (ii) la scadenza del diciottesimo mese successivo al perfezionamento dell’acquisto da parte di Delfin delle suddette Azioni di GERE. Durante il periodo in cui potrà essere esercitata la predetta opzione di acquisto, Delfin avrà il diritto di cedere a
      terzi, in tutto o in parte, le Azioni Proporzionali Batipart, dandone comunicazione a Batipart.
    </p>
<p>
<b>E.3 Diritto di co-acquisto (<i>cd</i>. "Buy-along right")</b>
</p>
<p>
      1. Nel caso in cui Batipart eserciti il suo diritto di prima offerta sulle azioni detenute da GERE o il suo diritto di prelazione sulle azioni detenute da ciascuno di: Groupe Crédit Mutuel CIC, Predica, GMF Vie, Azur Vie e Banque de Lorraine Champagne (ciascuno di essi, un "<b>Altro Azionista</b>"), in base al summenzionato Patto del 2006, Batipart dovrà inviare a Delfin
      una comunicazione (la "<b>Comunicazione</b> <b>di Co-acquisto</b>") in cui: (i) viene specificato il numero delle Azioni offerte in vendita ed il prezzo proposto dalla stessa Batipart, e (ii) viene offerto a Delfin di acquistare, unitamente a Batipart, parte delle stesse Azioni fino ad un quantitativo massimo di titoli azionari pari al numero delle Azioni Proporzionali Delfin, in
      ogni caso subordinatamente (x) all’accettazione, da parte di GERE o dell’Altro Azionista dell’offerta di acquisto di Batipart o (y) alla decisione di Batipart di acquistare le Azioni offerte, ad un prezzo pari a quello offerto dal terzo acquirente ai sensi di quanto previsto nel paragrafo E.2.4 (iii) che precede o nel Patto del 2006, a seconda dei casi. Per "Azioni
      Proporzionali Delfin", si intende un numero di Azioni uguale al numero di Azioni offerte a Batipart moltiplicato per il numero complessivo di Azioni detenute da Delfin, diviso per il numero complessivo di Azioni detenute da Batipart e Delfin.
    </p>
<p>
      2. Entro 8 (otto) giorni dalla ricezione della Comunicazione di Co-acquisto, Delfin avrà il diritto di inviare a Batipart una comunicazione contenente la propria decisione di acquistare parte delle Azioni offerte fino ad un quantitativo massimo pari a quello delle Azioni Proporzionali Delfin nonché di formulare un’offerta scritta e irrevocabile per l’acquisto, fino ad
      un massimo pari alle Azioni Proporzionali Delfin, del quantitativo di Azioni indicato nella Comunicazione di Co-acquisto (le "<b>Azioni Co-acquistate</b>"), ad un prezzo massimo pari al 110% del prezzo offerto da Batipart a GERE o all’Altro Azionista.
    </p>
<p>
      3. Nel caso in cui Delfin abbia formulato un’offerta di co-acquisto e:
    </p>
<ol type="i">
<li>
        l’offerta d’acquisto di Batipart sia stata accettata da GERE ai sensi delle disposizioni del precedente punto E.2.7, o dall’Altro Azionista in conformità a quanto previsto nel Patto del 2006, oppure
      </li>
<li>
        Batipart abbia accettato di acquistare le Azioni offerte al prezzo indicato nell’offerta del terzo acquirente, ricevuta da GERE in conformità alle disposizioni del punto E.2.4 (iii) che precede o dall’Altro Azionista in conformità a quanto previsto nel Patto del 2006 che si collochi in un <i>range</i> compreso fra il 100% e il 110% rispetto al prezzo offerto da
        Batipart,
      </li>
</ol>
<p>
      Batipart dovrà subito comunicare a Delfin tale accettazione e Delfin dovrà acquistare le Azioni Co-acquistate direttamente da GERE o dall’Altro Azionista, a seconda dei casi, unitamente all’acquisto da parte di Batipart delle rimanenti Azioni, ai termini e condizioni sopra indicati al punto E.2.4 o nel Patto del 2006 a seconda dei casi, al prezzo concordato fra
      Batipart e GERE o il relativo Altro Azionista entro il limite del 110% del prezzo indicato nell’offerta di acquisto di Batipart.
    </p>
<p>
      4. Nel caso in cui l’Altro Azionista si rifiuti di vendere, ai sensi del Patto del 2006, direttamente a Delfin le Azioni Co-acquistate, Batipart dovrà (i) acquistare da tale Altro Azionista tutte le Azioni offerte (ivi comprese le Azioni Co-acquistate), ai termini ed alle condizioni previsti nel relativo Patto del 2006, al prezzo concordato tra Batipart e tale Altro Azionista e
      (ii) vendere immediatamente a Delfin le Azioni Co-acquistate, allo stesso prezzo, termini e condizioni.
    </p>
<p>
      5. Qualora Delfin non formuli alcuna offerta di co-acquisto o non acquista le Azioni Co-acquistate, nel periodo di tempo ed ai termini e condizioni appena indicati, si dovrà ritenere che la medesima abbia rinunciato al proprio diritto di co-acquisto e Batipart dovrà acquistare tutte le Azioni offerte da GERE o dall’Altro Azionista.
    </p>
<p>
<b>E.4 Diritto di prelazione (<i>cd</i>. "Pre-emption right")</b>
</p>
<p>
      1. Nel caso in cui venga lanciata un’offerta pubblica di acquisto sulle Azioni, i Partecipanti si impegnano a consultarsi tra loro al fine di concordare ed adottare una posizione comune in merito a tale offerta.
    </p>
<p>
      2. Nel caso in cui Delfin e/o GERE intendano aderire in tutto o in parte a tale offerta pubblica d’acquisto, Batipart potrà avvalersi di un diritto di prelazione in linea con quanto di seguito indicato.
    </p>
<p>
      3. Nel caso in cui Batipart intenda acquisire le Azioni da Delfin o GERE, la medesima è tenuta a comunicare a Delfin e/o a GERE la propria decisione, in merito all’esercizio del diritto di prelazione.
    </p>
<p>
      4. Nel caso in cui Batipart abbia esercitato il suo diritto di prelazione e l’AMF dichiari che si può accettare un’offerta pubblica concorrente ovvero l’offerta venga revocata o non abbia successo, o in caso di rinuncia da parte dell’offerente, Batipart avrà il diritto di non acquistare le Azioni da Delfin e/o GERE.
    </p>
<p>
      5. Qualora Batipart abbia acquistato le Azioni detenute da GERE e portate in adesione alla suddetta offerta, mentre Delfin non abbia aderito alla stessa offerta, Batipart dovrà: (i) comunicare a Delfin il numero di Azioni acquistate da GERE; e (ii) proporre a Delfin di acquistare un quantitativo di Azioni GERE pari al numero di Azioni Proporzionali Delfin Oggetto di Prelazione (i.e.,
      un numero di Azioni pari al numero delle Azioni acquisite in prelazione moltiplicato per il numero complessivo di Azioni detenute da Delfin, diviso per il numero complessivo di Azioni detenute da Batipart e Delfin).<i><b>.</b></i>
</p>
<p>
      6. Qualora (i) Batipart non abbia acquisito le Azioni detenute da GERE e/o Delfin e portate in adesione alla suddetta offerta e/o Batipart abbia rinunziato al suo diritto secondo quanto riportato nel punto E.4.4. che precede e (ii) la stessa Batipart decida di portare in adesione all’offerta le proprie Azioni, Delfin avrà un diritto di prelazione per l’acquisto delle
      medesime Azioni.
    </p>
<p>
      7. Nel caso in cui Delfin abbia esercitato il suo diritto di prelazione e l’AMF dichiari che si possa accettare un’offerta pubblica concorrente ovvero l’offerta venga revocata o non abbia successo, o in caso di rinuncia da parte dell’offerente, Delfin avrà il diritto di non procedere all’acquisto delle Azioni da Batipart. Batipart avrà altresì il
      diritto di non vendere le Azioni a Delfin qualora l’offerta venga revocata o non abbia successo, o in caso di rinuncia da parte dell’offerente.
    </p>
<p>
<b>E.5 Divieto di cessione (<i>cd.</i> "Lock-up")</b>
</p>
<p>
      Ad eccezione dei trasferimenti a favore di Affiliati che, comunque, saranno consentiti solo a determinate condizioni, Batipart e Delfin si sono reciprocamente impegnate per una durata di due anni dalla stipula del Patto Parasociale a non trasferire più del 50% delle rispettive partecipazioni azionarie in Foncière des Régions senza il preventivo consenso scritto
      dell’altra parte.
    </p>
<p>
<b>F. Data di sottoscrizione del Patto Parasociale</b>
</p>
<p>
      Il Patto Parasociale è stato sottoscritto in data 4 maggio 2007.
    </p>
<p>
<b>G. Durata del Patto Parasociale e cause di recesso</b>
</p>
<p>
      Il Patto Parasociale è efficace dalla data di sottoscrizione dello stesso fino alla scadenza del quinto anniversario della stessa data. Potrà essere tacitamente rinnovato per ulteriori periodi di due anni, salvo disdetta da comunicarsi da ciascuno dei Partecipanti con un preavviso di sei mesi rispetto alla suindicata data di scadenza. Gli obblighi di confidenzialità
      resteranno validi tra i Partecipanti per ulteriori due anni dalla data di scadenza del Patto Parasociale.
    </p>
<p>
      I Partecipanti hanno convenuto che, nel caso in cui la partecipazione azionaria di a) GERE diminuisca sino a divenire pari o inferiore al 2% del capitale della Foncière des Régions, b) Delfin diminuisca sino a divenire pari o inferiore al 3% del capitale della Foncière des Régions e c) Batipart diminuisca sino a divenire pari o inferiore al 3% del capitale della
      Foncière des Régions, le stesse GERE, Delfin o Batipart (a seconda dei casi) cesseranno di essere parte del presente Patto Parasociale, fermo restando che in caso di recesso da parte di GERE, il Patto Parasociale continuerà a rimanere in vigore fra Delfin e Batipart. Nell’ipotesi sub. a) che precede, GERE dovrà anche far in modo che il Componente GERE nominato nei
      Comitati si dimetta.
    </p>
<p>
      I Partecipanti hanno convenuto che, nel caso in cui Delfin comunichi a Batipart di non essere ulteriormente controllata dal Sig. Leonardo Del Vecchio, o dai discendenti diretti del medesimo (i.e. nel caso in cui il Sig. Leonardo Del Vecchio o i suoi discendenti diretti non detengano ulteriormente, direttamente o meno, individualmente od unitamente, oltre il 50% del capitale sociale e dei
      diritti di voto di Delfin), ovvero Batipart venga comunque a conoscenza di tale circostanza, Batipart avrà il diritto di recedere dal Patto Parasociale.
    </p>
<p>
      I Partecipanti hanno convenuto che, nel caso in cui Batipart comunichi a Delfin o GERE di non essere ulteriormente controllata dal Sig. Charles Ruggieri, o dai discendenti diretti del medesimo (i.e. nel caso in cui il Sig. Charles Ruggieri o i suoi discendenti diretti non detengano ulteriormente, direttamente o meno, individualmente od unitamente, oltre il 50% del capitale sociale e dei
      diritti di voto di Batipart), ovvero Delfin e GERE vengano comunque a conoscenza di tale circostanza, Delfin e GERE avranno, ciascuna, il diritto di recedere dal Patto Parasociale.
    </p>
<p>
      Nel caso in cui i risultati finanziari ottenuti da Foncière des Régions (i) negli esercizi fiscali al 31 dicembre 2008 e 2009 o (ii) negli esercizi fiscali al 31 dicembre 2009 e 2010, siano considerevolmente inferiori rispetto a quelli previsti nei relativi business plans di Foncière des Régions, a condizione che tali risultati siano fondati sullo stesso perimetro di
      <i>assets</i> contemplato nei suddetti business plans, siano stati conseguiti nello stesso contesto economico e non si siano verificati eventi o circostanze straordinari, Delfin avrà il diritto, in qualsiasi momento nel periodo di 6 (sei) mesi successivo al termine dell’esercizio chiuso al 31 dicembre 2009 ovvero, a seconda dei casi, al 31 dicembre 2010 di recedere dal Patto
      Parasociale, inviando una comunicazione a Batipart.
    </p>
<p>
<b>H. Controllo</b>
</p>
<p>
      Nessuno dei Partecipanti esercita il controllo su Foncière des Régions.
    </p>
<p>
<b>I. Soggetto presso il quale gli strumenti finanziari sono depositati.</b>
</p>
<p>
      Il Patto Parasociale non contiene obblighi di deposito delle azioni Foncière des Régions conferite al presente Patto Parasociale.
    </p>
<p>
      Del Patto Parasociale sarà altresì data pubblicità mediante il deposito presso il Registro delle Imprese di Roma entro il <b></b>18 maggio 2007.
    </p>
<p>
      14 maggio 2007
    </p>
<p>
<b>[BAA.2.07.1]