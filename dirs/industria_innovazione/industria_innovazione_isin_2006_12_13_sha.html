<html>
<head>
<title>
      INDUSTRIA E INNOVAZIONE SPA - Estratto dei patti parasociali
    </title>
<meta content="stp" name="subjectList"/>
<meta content="321816" name="linkid"/>
<meta content="INDUSTRIA E INNOVAZIONE SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="REALTY VAILOG SPA" name="societa"/>
<meta content="stpatti" name="ss_table"/>
<meta content="2019-12-09" name="date"/>
<meta content="patti" name="tipo"/>
<meta content="N;rinaldi;1518520902816" name="synchro"/>
<meta content="305622" name="codconsob"/>
</head>
<body>
<p align="left">
<strong>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</strong> 
    </p>
<p align="center">
<b>RDM Realty S.p.A.</b><br/>
      Capitale sociale Euro 64.116.740,69 i. v.<br/>
      Sede legale in Milano, Via Durini n. 18<br/>
      Registro Imprese di Milano e Codice Fiscale n. 05346630964<br/>
      Iscritta al R.E.A. di Milano al n. 1814188<br/>
       
    </p>
<p align="left">
      Si comunica che in data 5 dicembre 2006 Piovesana Holding S.p.A. (“Piovesana Holding”) ha assunto nei confronti di RDM Realty S.p.A. (“RDM Realty” o la “Società”) un impegno di “lock-up”, potenzialmente di natura parasociale ai sensi dell’art. 122, comma 5, lett. b) del d.lgs. 58/1998, riguardante n. 384.000.040 azioni ordinarie
      della Società (le “Azioni”), la cui emissione è stata deliberata dall’assemblea straordinaria di RDM Realty in data 30 novembre 2006, a fronte del conferimento in RDM Realty, da parte di Piovesana Holding, di n. 625.000 azioni ordinarie di Adriatica Turistica S.p.A..
    </p>
<p align="left">
      Le Azioni rappresentano il 16,7% circa del capitale sociale di RDM Realty, come risultante a seguito dell’emissione delle Azioni medesime, nonché il 100% delle azioni vincolate dal suddetto impegno di lock-up.
    </p>
<p align="left">
      Ai sensi e per gli effetti dell’art. 1333, cod. civ., Piovesana Holding ha assunto nei confronti della Società gli impegni di seguito sintetizzati.
    </p>
<p align="left">
      Piovesana Holding si è impegnata, per un periodo di ventiquattro mesi dalla data di sottoscrizione dell’impegno, a non offrire o trasferire le Azioni. Ai fini dell’impegno di lock-up, con il termine “trasferimento” si intende qualsiasi negozio, anche a titolo gratuito, ivi inclusi vendita, donazione, permuta, riporto, conferimento in società, o qualsiasi
      operazione societaria (ivi incluse fusioni o scissioni) in forza dei quali si consegua in via diretta o indiretta il risultato del trasferimento a terzi della proprietà o nuda proprietà o di diritti reali di godimento delle Azioni. E’ consentito il pegno sulle Azioni, purché con mantenimento del diritto di voto in capo a Piovesana Holding.
    </p>
<p align="left">
      Le Azioni potranno in tutto o in parte essere trasferite al soggetto controllante Piovesana Holding, a società controllate da Piovesana Holding o sottoposte a comune controllo.
    </p>
<p align="left">
      Successivamente al decorso del ventiquattresimo mese successivo alla data di sottoscrizione dell’impegno, gli impegni di cui sopra saranno limitati – per un periodo di ulteriori dodici mesi – ad un ammontare pari al 25% delle Azioni, vale dire n. 96.000.010 Azioni.
    </p>
<p align="left">
      Copia dell’impegno di lock-up è stata depositata presso l’ufficio del Registro delle Imprese di Milano in data 5 dicembre 2006.
    </p>
<p align="left">
      13 dicembre 2006
    </p>
<p align="left">
<b>[RH.1.06.1]