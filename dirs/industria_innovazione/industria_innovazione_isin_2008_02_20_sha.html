/b>
</p>
<hr/>
<p align="center">
       <strong>REALTY VAILOG S.P.A.<br/>
</strong>Capitale sociale Euro 80.865.006,89 i. v.<br/>
      Sede legale in Milano, Via Durini n. 18<br/>
      Registro Imprese di Milano e Codice Fiscale n. 05346630964<br/>
      Iscritta al R.E.A. di Milano al n. 1814188
    </p>
<p>
      Si comunica che in data 13 febbraio 2008 Parval S.r.l. (già Vailog Valtidone Immobiliare Logistica S.r.l.) ("<b>Parval</b>") ha assunto nei confronti di Realty Vailog S.p.A. ("<b>Realty Vailog</b>" o la "<b>Società</b>") un impegno di "lock-up" - potenzialmente di natura parasociale ai sensi dell’art. 122, comma 5, lett. b) del d.lgs.
      58/1998 - riguardante n. 1.742.755 azioni ordinarie della Società (le "<b>Azioni</b>"), la cui emissione è stata deliberata dall’assemblea straordinaria di Realty Vailog in data 29 gennaio 2008, a fronte del conferimento in Realty Vailog, da parte di Parval, di una partecipazione pari al 30% del capitale sociale di Vailog S.r.l..
    </p>
<p>
      Le Azioni rappresentano il 7,046% del capitale sociale di Realty Vailog, come risultante a seguito dell'emissione delle Azioni medesime, nonché il 100% delle azioni vincolate dal suddetto impegno di lock-up.
    </p>
<p>
      Ai sensi e per gli effetti dell'art. 1333, cod. civ., Parval ha assunto nei confronti della Società gli impegni di seguito sintetizzati.
    </p>
<p>
      La durata dell’impegno di lock-up è triennale.
    </p>
<p>
      In particolare, Parval si è impegnata, per un periodo di ventiquattro mesi dalla data di sottoscrizione dell'impegno, a non offrire o trasferire le Azioni. Ai fini dell'impegno di lock-up, con il termine "trasferimento" si intende qualsiasi negozio, anche a titolo gratuito, ivi inclusi vendita, donazione, permuta, riporto, conferimento in società, o qualsiasi
      operazione societaria (ivi incluse fusioni o scissioni) in forza dei quali si consegua in via diretta o indiretta il risultato del trasferimento a terzi della proprietà o nuda proprietà o di diritti reali di godimento delle Azioni. E' consentito il pegno sulle Azioni, purché con mantenimento del diritto di voto in capo a Parval. Le Azioni potranno in tutto o in parte
      essere trasferite al soggetto controllante Parval, a società controllate da Parval o sottoposte a comune controllo.
    </p>
<p>
      Successivamente al decorso del ventiquattresimo mese successivo alla data di sottoscrizione dell'impegno, gli impegni di cui sopra saranno limitati – per un periodo di ulteriori dodici mesi – ad un ammontare pari al 75% delle Azioni, vale dire n. 1.307.066 Azioni (rappresentanti il 5,285% dell’attuale capitale sociale di Realty Vailog).
    </p>
<p>
      Copia dell'impegno di lock-up è stata depositata presso l'ufficio del Registro delle Imprese di Milano in data 13 febbraio 2008.
    </p>
<p>
      20 febbraio 2008
    </p>
<p>
<b>[RH.2.08.1]