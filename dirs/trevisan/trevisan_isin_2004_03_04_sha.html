<html>
<head>
<title>
      TREVISAN COMETAL SPA - Estratto dei patti parasociali
    </title>
<meta content="stp" name="subjectList"/>
<meta content="147461" name="linkid"/>
<meta content="TREVISAN COMETAL SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="TREVISAN SPA" name="societa"/>
<meta content="stpatti" name="ss_table"/>
<meta content="2009-08-08" name="date"/>
<meta content="stpatti" name="tipo"/>
<meta content="N;Admin;1223029739656" name="synchro"/>
<meta content="264669" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p>
       
    </p>
<p align="center">
<strong>TREVISAN S.p.A. <br/>
</strong> Sede legale: Via Meucci, 4 - Verona<br/>
      C.C.I.A.A. di Verona e CF n. 03159500234<br/>
      Capitale sociale interamente sottoscritto e versato pari a Euro 22.125.199,00 <br/>
      suddiviso in n. 22.125.199 azioni ordinarie del valore nominale di Euro 1 cadauna
    </p>
<p>
      Ai sensi dell'art. 122 del D.Lgs. 24 febbraio 1998, n. 58, si rende noto che, nell'ambito del contratto stipulato in data 25 febbraio 2004 tra Trevisan S.p.A. ("Trevisan") ed i soci di Cometal Engineering S.p.A. ("Cometal"), Bruno Mancini, Natale Rizzini e Tirolesa Servicos Lda, per l'acquisto del 100% del capitale sociale di Cometal, reso noto in pari data
      con apposito comunicato stampa, Trevisan, e per essa il suo consiglio di amministrazione, si è impegnata a convocare i propri soci in assemblea (l'"Assemblea") per deliberare sulle seguenti materie:
    </p>
<p align="center">
      in sede ordinaria:
    </p>
<blockquote>
<p>
        (i) approvazione del bilancio di Trevisan al 31 dicembre 2003;
      </p>
<p>
        (ii) allargamento del consiglio di amministrazione a dieci membri;
      </p>
</blockquote>
<p align="center">
      in sede straordinaria:
    </p>
<blockquote>
<p>
        (i) aumento del capitale sociale di Trevisan con esclusione del diritto di opzione ai sensi dell'articolo 2441, commi 4° e 6°, del codice civile, da sottoscriversi e liberarsi integralmente mediante conferimento in natura di azioni di Cometal. L'aumento proposto prevederà l'emissione di circa 5.161.290 nuove azioni ordinarie di Trevisan, ad un prezzo unitario
        complessivo di circa Euro 3,1 ciascuna, di cui Euro 2,1 a titolo di sovrapprezzo, fatte in ogni caso salve le valutazioni contenute nella relazione giurata dell'esperto nominato ai sensi dell'art. 2343 del codice civile e la verifica della congruità del prezzo di emissione da parte della società di revisione incaricata di certificare i bilanci di Trevisan;
      </p>
<p>
        (ii) modifica della denominazione sociale di Trevisan in "Trevisan Cometal S.p.A.";
      </p>
<p>
        (iii) modifica dello statuto sociale di Trevisan, per adeguarlo alle disposizioni del Decreto Legislativo n. 6 del 17 gennaio 2003 e sue successive modifiche ed integrazioni e, in particolare, la suddetta modifica del numero degli amministratori e l'introduzione della clausola del voto di lista per la nomina degli amministratori.
      </p>
</blockquote>
<p>
      È indicativamente previsto che l'Assemblea sarà convocata entro il 29 aprile 2004; in ogni caso, è stato espressamente convenuto che l'Assemblea dovrà essere convocata per una data entro e non oltre il termine tassativo del 29 giugno 2004.
    </p>
<p>
      4 marzo 2004
    </p>
<p>
<b>[TG.2.04.1]