/b>
</p>
<hr/>
<p align="center">
       <b>AEROPORTI HOLDING s.r.l. - SO.G.IM. S.P.A.</b>
</p>
<p>
<b>PREMESSA</b>
</p>
<p>
      a) Lo statuto di Aeroporto di Firenze S.p.A. ("<b>ADF</b>") prevede che ADF sia amministrata da un consiglio di amministrazione composto da 15 ovvero da 17 membri a scelta dell’assemblea, dei quali, in conformità all’articolo 9 dello stesso statuto di ADF:
    </p>
<p>
      (i) 4 consiglieri sono nominati dal Comune di Firenze, dalla Camera di Commercio di Firenze e dalla Camera di Commercio di Prato (in seguito "<b>i Soci Pubblici</b>");
    </p>
<p>
      (ii) i consiglieri residui, e quindi a seconda dei casi 11 o 13, sono nominati sulla base di liste, secondo le seguenti modalità:
    </p>
<p>
      - 3 consiglieri sulla base di liste di tipo "A", nelle quali deve essere indicato un numero di candidati da uno a tre; i candidati dovranno essere progressivamente numerati;
    </p>
<p>
      - i restanti, sulla base di liste di tipo "B", nelle quali i candidati dovranno essere elencati con un numero progressivo, con un massimo di dieci.
    </p>
<p>
      b) Lo statuto di ADF prevede, inoltre, all’articolo 9 comma 11 lett. a) ed all’articolo 11, che il presidente del consiglio di amministrazione sia nominato fra i consiglieri nominati dai Soci Pubblici, mentre l’amministratore delegato, ove nominato, deve essere scelto fra i consiglieri eletti dall’assemblea mediante la lista di tipo "A";
    </p>
<p>
      c) Lo statuto di ADF all’art. 17 dispone che il collegio dei sindaci è composto di 5 membri effettivi e due supplenti e che esso sia così nominato:
    </p>
<p>
      (i) il Ministero delle Infrastrutture e dei Trasporti ed il Ministero dell'Economia e delle Finanze nominano, ciascuno, 1 sindaco effettivo; il sindaco nominato dal Ministero dell’Economia e delle Finanze assumerà la carica di presidente del collegio sindacale;
    </p>
<p>
      (ii) 1 sindaco effettivo ed 1 supplente sono nominati dai Soci Pubblici;
    </p>
<p>
      (iii) i sindaci residui (2 effettivi e 1 supplente) saranno nominati mediante la presentazione di liste nelle quali i candidati dovranno essere elencati con un numero progressivo pari ai posti residui da coprire.
    </p>
<p>
<b>1. TIPO DI ACCORDO</b>
</p>
<p>
      Le pattuizioni parasociali sono riconducibili per quanto in appresso alle fattispecie disciplinate dall’art. 122, comma 1 e comma 5 lett. a) e b).
    </p>
<p>
<b>2. SOCIETA’ I CUI STRUMENTI SONO OGGETTO DEL PATTO PARASOCIALE</b>
</p>
<p>
      Aeroporto di Firenze S.p.A., quotata sul Mercato Telematico Azionario organizzato e gestito da Borsa Italiana S.p.A.., con sede in Firenze, Via del Termine, 11 , capitale sociale € 9.034.753 rappresentato da n. 9.034.753 azioni del valore nominale di € 1 cadauna, iscritta al Registro delle Imprese di Firenze al n. 03507510489.
    </p>
<p>
<b>3. SOGGETTI ADERENTI AL PATTO PARASOCIALE</b>
</p>
<p>
      a) AEROPORTI HOLDING s.r.l., con sede in Caselle Torinese, strada San Maurizio, 12, capitale sociale € 50.000.000 interamente versato, iscritta al Registro delle Imprese di Torino al n. 08704390015.
    </p>
<p>
      b) SO.G.IM. S.p.A., con sede in Prato, v.le Montegrappa 306, capitale sociale € 2.589.600 interamente versato, rappresentato da 49.800 azioni del valore nominale di € 52,00, iscritta al Registro delle Imprese di Firenze al n. 03621720485
    </p>
<p>
<b>4. AZIONI CONFERITE AL PATTO PARASOCIALE</b>
</p>
<table border="1" cellpadding="4" cellspacing="0" width="100%">
<tbody>
<tr>
<td align="middle" valign="center" width="25%">
<p>
<b>Parti</b>
</p>
</td>
<td align="middle" valign="center" width="25%">
<p align="center">
<b>n. azioni</b>
</p>
</td>
<td align="middle" valign="center" width="25%">
<p align="center">
<b>Quota % sulle azioni conferite</b>
</p>
</td>
<td align="middle" valign="center" width="25%">
<p align="center">
<b>Quota % sul capitale sociale</b>
</p>
</td>
</tr>
<tr>
<td valign="top" width="25%">
<p>
              AEROPORTI HOLDING s.r.l.
            </p>
</td>
<td align="right" valign="top" width="25%">
<p>
              3.017.764
            </p>
</td>
<td align="right" valign="top" width="25%">
<p>
              73,37
            </p>
</td>
<td align="right" valign="top" width="25%">
<p>
              33,40
            </p>
</td>
</tr>
<tr>
<td valign="top" width="25%">
<p>
              SO.G.IM S.p.A
            </p>
</td>
<td align="right" valign="top" width="25%">
<p>
              1.095.264
            </p>
</td>
<td align="right" valign="top" width="25%">
<p>
              26,63
            </p>
</td>
<td align="right" valign="top" width="25%">
<p>
              12,12
            </p>
</td>
</tr>
<tr>
<td valign="top" width="25%">
<p>
              Tot.
            </p>
</td>
<td align="right" valign="top" width="25%">
<p>
              4.113.028
            </p>
</td>
<td align="right" valign="top" width="25%">
<p>
              100
            </p>
</td>
<td align="right" valign="top" width="25%">
<p>
              45,52
            </p>
</td>
</tr>
</tbody>
</table>
<br/>
<br/>
<br/>
<br/>
<p>
      Le pattuizioni parasociali non incidono sul controllo di ADF.
    </p>
<p>
<b>5. PRINCIPALI PATTUIZIONI PREVISTE DAL PATTO PARASOCIALE</b>
</p>
<p>
<u>Rinnovo dell’organo amministrativo e delle cariche</u>
</p>
<p>
      a) Gli aderenti al patto si impegnano ad adottare un comune atteggiamento in assemblea quanto alla scelta del numero complessivo dei componenti del consiglio di amministrazione.
    </p>
<p>
      b) Gli aderenti al patto si impegnano a presentare e votare (con tutte le azioni da essi detenute), nell’assemblea che sarà convocata per il rinnovo dell’organo amministrativo una lista di tipo "A" ed una lista di tipo "B" comune.
    </p>
<p>
      c) In particolare, nella lista di tipo "A" AEROPORTI HOLDING indicherà due nominativi e SO.G.IM. un nominativo. Nella lista di tipo "B" AEROPORTI HOLDING indicherà i candidati contrassegnati dai numeri progressivi "1", "2" "4", "5", "7", "8" e, se del caso, "10" mentre SOGIM designerà i
      candidati indicati con i numeri "3", "6" e, se del caso, "9".
    </p>
<p>
      d) Gli aderenti al patto si impegnano inoltre a fare tutto quanto in loro potere affinché (i) sia nominato amministratore delegato quello, fra i consiglieri designati da AEROPORTI HOLDING s.r.l., che verrà indicato da quest'ultima a ricoprire detta carica; (ii) all'amministratore delegato così designato vengano attribuite le medesime deleghe gestionali ora attribuite
      all'attuale amministratore delegato di ADF.
    </p>
<p>
      e) In caso di cessazione durante il mandato di un consigliere eletto nelle lista di tipo "A" comune, gli aderenti al patto si sono impegnati a fare tutto quanto in loro potere affinché ad esso possa subentrare un nuovo consigliere indicato dalla stessa parte che aveva nominato il consigliere cessato. In caso di cessazione durante il mandato di un consigliere eletto nelle
      lista di tipo "B" comune, le parti si sono impegnate a fare tutto quanto in loro potere affinché ad esso possa subentrare il successivo consigliere in lista non eletto, indicato dalla stessa parte che aveva nominato il consigliere cessato ovvero, ove ciò non fosse possibile, altra persona da questa indicata.
    </p>
<p>
<u>Rinnovo del Collegio Sindacale</u>
</p>
<p>
      Gli aderenti al patto presenteranno e voteranno una lista comune per l’elezione del collegio sindacale restando inteso che AH avrà facoltà di indicare il candidato sindaco effettivo contrassegnato con il numero progressivo "1" e SOGIM avrà facoltà di indicare il candidato sindaco effettivo contrassegnato con il numero progressivo "2" ed il
      candidato sindaco supplente.
    </p>
<p>
<u>Patto di consultazione</u>
</p>
<p>
      Gli aderenti al patto si obbligano a consultarsi in occasione di ogni consiglio di amministrazione e di ogni assemblea dei soci, al fine di esaminare congiuntamente le principali materie poste all’ordine del giorno.
    </p>
<p>
      Altri impegni: rispetto dei limiti di cui all’art. 46 della Delibera Consob n. 11971/1999 Gli aderenti al patto si impegnano, per sé e per gli altri soggetti di cui all’art. 109 del D.Lgs 24 febbraio 1998 n. 58 (di seguito "<b>Testo Unico</b>") a non effettuare per l’intera durata del patto, acquisti di azioni per un quantitativo complessivamente tale da
      comportare il superamento dei limiti di cui all’art. 46 della Delibera Consob n. 11971/1999 e quindi complessivamente superiore, in ogni periodo consecutivo di 12 mesi, al 3% del capitale di ADF e a non porre in essere comportamenti che, comunque, determinino in capo agli aderenti al patto l’obbligo di promuovere un’offerta pubblica di acquisto ai sensi del Testo Unico.
    </p>
<p>
<b>6. DURATA DEL PATTO PARASOCIALE</b>
</p>
<p>
      Il patto parasociale ha durata di tre anni dalla sottoscrizione con rinnovo tacito per ulteriori 3 anni alla scadenza, salva disdetta con sei mesi di preavviso.
    </p>
<p>
<b>7. DEPOSITO PRESSO IL REGISTRO DELLE IMPRESE</b>
</p>
<p>
      Il patto parasociale di cui al presente estratto è stato comunicato a CONSOB ed è stato depositato presso il Registro delle Imprese di Prato ed il Registro delle Imprese di Torino, ai sensi di legge.
    </p>
<p>
      10 luglio 2008
    </p>
<p>
      Le parti si sono reciprocamente comunicate la disdetta dell'accordo parasociale che, conseguentemente, cesserà di avere efficacia dal prossimo 5 gennaio 2010.<br/>
      Pubblicazione avvenuta in data 10 giugno 2009.
    </p>
<p>
<b>[AG.3.08.2]