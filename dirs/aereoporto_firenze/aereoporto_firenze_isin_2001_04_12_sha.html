<html>
<head>
<title>
      AEROPORTO DI FIRENZE - ADF SPA - Estratto dei patti parasociali
    </title>
<meta content="stp" name="subjectList"/>
<meta content="147195" name="linkid"/>
<meta content="AEROPORTO DI FIRENZE - ADF SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="AEROPORTO DI FIRENZE - ADF SPA" name="societa"/>
<meta content="stpatti" name="ss_table"/>
<meta content="2015-05-14" name="date"/>
<meta content="stpatti" name="tipo"/>
<meta content="N;paladini;1403782245872" name="synchro"/>
<meta content="39158" name="codconsob"/>
</head>
<body>
<p>
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<b>AEROPORTO DI FIRENZE S.P.A.</b>
</p>
<p>
<strong>Estratto Del Patto di Sindacato (il "Patto") relativo all'Aeroporto di Firenze - AdF S.p.A., stipulato in data 6 aprile 2001 tra la Camera di Commercio, Industria, Artigianato di Firenze, il Comune di Firenze, il Comune di Prato e la Camera di Commercio, Industria, Artigianato di Prato, in sostituzione dell'estratto pubblicato in data 12 aprile 2001 su <em>Il Sole
      24 Ore</em>.</strong>
</p>
<p>
<em>A) Società i cui strumenti finanziari sono oggetto del Patto:</em>
</p>
<p>
<strong>AEROPORTO DI FIRENZE - AdF S.p.A.</strong>(di seguito anche " <strong>AdF</strong>") con sede in Firenze, Via del Termine n. 11, iscritta al Registro delle Imprese presso il Tribunale di Firenze al n. 38576, Cod. Fis. e Partita IVA n. 03507510489.
    </p>
<p>
<em>B) Numero delle azioni conferite al Patto:</em>
</p>
<p>
      I soggetti aderenti al Patto hanno conferito al medesimo unicamente azioni ordinarie, nel numero totale di 4.690.179 azioni, che rappresentano il 51.91% del capitale sociale di AdF.
    </p>
<p>
<em>C) Soggetti aderenti al Patto:</em>
</p>
<table class="resultTable2">
<tbody>
<tr valign="top">
<td class="resultTD2">
             
          </td>
<td class="resultTD2">
<p align="center">
              n. azioni conferite
            </p>
</td>
<td class="resultTD2">
            % sul totale azioni
          </td>
<td class="resultTD2">
            % sul totale azioni ord. emesse
          </td>
</tr>
<tr valign="top">
<td class="resultTD2">
            Camera di Commercio, Industria, Artigianato di Firenze, con sede in Firenze, Piazza dei Giudici n. 3, Cod. Fis. 80002690487
          </td>
<td class="resultTD2">
<p align="right">
              1.743.125
            </p>
</td>
<td class="resultTD2">
<p align="right">
              37,165%
            </p>
</td>
<td class="resultTD2">
<p align="right">
              19,29%
            </p>
</td>
</tr>
<tr valign="top">
<td class="resultTD2">
            Comune di Firenze, con sede in Firenze, Piazza della Signoria, Cod. Fis. 01307110484
          </td>
<td class="resultTD2">
<p align="right">
              1.552.566
            </p>
</td>
<td class="resultTD2">
<p align="right">
              33,102%
            </p>
</td>
<td class="resultTD2">
<p align="right">
              17,18%
            </p>
</td>
</tr>
<tr valign="top">
<td class="resultTD2">
            Comune di Prato, con sede in Prato, Via Pallacorda n. 12, Cod. Fis. 84006890481
          </td>
<td class="resultTD2">
<p align="right">
              944,651
            </p>
</td>
<td class="resultTD2">
<p align="right">
              20,141%
            </p>
</td>
<td class="resultTD2">
<p align="right">
              10,46%
            </p>
</td>
</tr>
<tr valign="top">
<td class="resultTD2">
            Camera di Commercio, Industria, Artigianato di Prato, con sede in Prato, Via Valentini 14, Cod. Fis. 92024980481
          </td>
<td class="resultTD2">
<p align="right">
              449837
            </p>
</td>
<td class="resultTD2">
<p align="right">
              9,591%
            </p>
</td>
<td class="resultTD2">
<p align="right">
              4,98%
            </p>
</td>
</tr>
<tr valign="top">
<td class="resultTD2">
<strong>Totale</strong>
</td>
<td class="resultTD2">
<p align="right">
              4690179
            </p>
</td>
<td class="resultTD2">
<p align="right">
<strong>100%</strong>
</p>
</td>
<td class="resultTD2">
<p align="right">
<strong>51,91%</strong>
</p>
</td>
</tr>
</tbody>
</table>
      
    <p>
      Per effetto delle pattuizioni contenute nel Patto, nessuna delle suddette parti esercita individualmente il controllo su AdF (di seguito, le suddette parti congiuntamente gli " <strong>Azionisti</strong>" o, individualmente, l'" <strong>Azionista</strong>").
    </p>
<p>
      Tutte le azioni sindacate sono depositate presso la Monte Titoli S.p.A. per tutta la durata del patto nell'interesse comune degli Azionisti ed al fine di vincolare le azioni sindacate per l'attuazione degli scopi perseguiti con il patto.
    </p>
<p>
<em>D) Contenuto e durata del Patto</em>
</p>
<p>
      Gli Azionisti intendono assicurare continuità e stabilità di indirizzi e di politiche ad AdF, impegnandosi a garantire, anche negli sviluppi futuri, il mantenimento dell'autonomia giuridica, gestionale e d'immagine della società stessa.
    </p>
<p>
      Il Patto prevede la costituzione di un comitato direttivo (di seguito, il " <strong>Comitato</strong>") composto da un numero di membri pari a quello degli Azionisti. Il Presidente di tale comitato è il rappresentante dell'Azionista Comune di Firenze. Il Comitato è convocato dal Presidente ogni qualvolta lo ritenga opportuno o quando ne faccia espressa richiesta un
      suo membro. In ogni caso il Comitato dovrà riunirsi almeno con cadenza bimestrale e comunque prima di ciascuna riunione dell'Assemblea o del Consiglio di Amministrazione di AdF. Ciascun membro del Comitato esprimerà un voto proporzionale alle azioni sindacate detenute dal socio da esso rappresentato. Il Comitato delibererà con la maggioranza del 70% delle azioni sindacate
      sulle materie di seguito elencate: (i) materie riservate alla competenza dell'assemblea straordinaria; (ii) investimenti e disinvestimenti in attività e/o beni di qualsiasi natura per valori eccedenti il 20% del patrimonio netto di AdF. Su tutte le materie per le quali non è prevista una maggioranza qualificata, il Comitato delibererà a maggioranza semplice delle azioni
      sindacate. Nell'ipotesi in cui la maggioranza richiesta per l'approvazione di una delibera non si formi nell'ambito del Comitato, le parti si consulteranno al fine di raggiungere una posizione comune. Ove ciò non sia possibile la delibera proposta si intenderà respinta e tale orientamento del Comitato sarà vincolante per le parti nelle rispettive sedi di
      competenza.
    </p>
<p>
      Il Patto avrà durata fino al 31 ottobre 2001.
    </p>
<p>
      Gli Azionisti si obbligano a non acquistare e a non detenere, né direttamente né indirettamente, azioni ordinarie di AdF non sindacate. In caso di violazione di tale obbligo, la parte inadempiente sarà tenuta a corrispondere alle altre parti, a titolo di penale convenzionale, un importo pari al 10% del valore delle azioni acquisite in eccedenza.
    </p>
<p>
      Gli Azionisti intendono procedere secondo comuni linee guida circa la gestione della loro partecipazione nel capitale sociale di AdF, con riferimento, tra l'altro, alla procedura di dismissione, nonché ad altri eventuali procedimenti di alienazione di quote azionarie, da definirsi ed istruirsi anche in vigenza del Patto.
    </p>
<p>
      Gli Azionisti si obbligano a non cedere, alienare, nemmeno a termine, a non dare in garanzia e a non disporre altrimenti delle azioni e/o dei diritti concernenti le azioni vincolate nel Patto, nonché di quelle che dovessero ad esse derivare dalle azioni stesse, per assegnazioni gratuite o per aumento di capitale a pagamento, o per emissione di obbligazioni convertibili in azioni, per
      tutta la durata del Patto, se non in conformità a quanto previsto nel Patto stesso.
    </p>
<p>
      Ove uno degli Azionisti intenda procedere all'alienazione di azioni sindacate di sua pertinenza, non potrà accettare proposte di terzi se non dopo averle offerte in prelazione agli altri Azionisti. La prelazione spetterà agli altri Azionisti in relazione a qualsiasi operazione che comporti mutamento della titolarità delle azioni medesime. Qualora uno degli Azionisti non
      esercitasse la prelazione, o la esercitasse solo parzialmente, gli altri avranno diritto, nei dieci giorni successivi allo scadere del termine di trenta giorni previsto per l'esercizio del loro diritto di opzione e sempre che abbiano esercitato per intero il diritto di prelazione ad essi spettanti, di esercitare in tutto o in parte il diritto di prelazione non esercitato dall'altro
      o dagli altri Azionisti, sempre proporzionalmente alla quota detenuta. La prelazione potrà essere esercitata anche su una parte soltanto delle azioni oggetto di trasferimento, ma comunque per un numero di azioni complessivamente non inferiore al numero che, sommato alle azioni a tale data già detenute dagli Azionisti, porti i medesimi a detenere non meno del 50,1% del capitale di
      AdF. A garanzia dell'integrale e puntuale rispetto degli obblighi previsti a carico della parte che intenda vendere azioni sindacate, in caso di mancato adempimento degli obblighi previsti in tema di prelazione, la parte inadempiente sarà tenuta a corrispondere alle parti titolari del diritto di prelazione, a titolo di penale convenzionale, un importo pari al 10% del prezzo delle
      azioni cedute.
    </p>
<p>
      L'Azionista che intenda assoggettare a vincoli le azioni sindacate dovrà ottenere il consenso della maggioranza dei membri del Comitato, che delibererà con esclusione del partecipante che abbia chiesto il consenso. Se il consenso verrà dato, il Presidente del Comitato fornirà le relative istruzioni al depositario. In ogni caso il diritto di voto dovrà essere
      riservato al partecipante.
    </p>
<p>
      Qualora un terzo si proponga per acquistare da uno degli Azionisti, o comunque si dichiari disponibile ad acquistare, in via diretta e/o indiretta, azioni di AdF da uno degli Azionisti e questi intenda accettare tale proposta, dovrà darne tempestiva comunicazione agli altri azionisti, indicando i termini, le condizioni e le modalità dell'offerta del terzo. Le altre parti
      avranno il diritto di chiedere all'Azionista venditore, e quest'ultimo avrà l'obbligo, di attivarsi affinché il terzo si impegni ad acquistare tutte le azioni detenute dagli Azionisti, ai medesimi termini, condizioni e modalità offerte per l'acquisto delle azioni dell'Azionista venditore. Nel caso in cui il terzo non intendesse acquistare, alle condizioni
      sopra indicate, le azioni di AdF detenute dagli Azionisti che avessero esercitato il diritto di covendita, l'Azionista venditore - qualora dovesse ciononostante cedere la propria partecipazione - sarà obbligato ad acquistare in proprio le predette azioni ai medesimi termini, condizioni e modalità offerte dal terzo.
    </p>
<p>
      I partecipanti, in caso di assegnazione gratuita di azioni, si obbligano a vincolare al Patto e depositare le nuove azioni attribuite in funzione di quelle già sindacate. I partecipanti che non intendessero sottoscrivere le nuove azioni, dovranno offrire i diritti di opzione agli altri partecipanti, dandone comunicazione al Presidente del Patto almeno venti giorni prima dell'inizio
      delle contrattazioni dei diritti. Il Presidente provvederà entro cinque giorni ad informare tutti i partecipanti dell'offerta, invitandoli a dichiarare entro i successivi cinque giorni se intendono acquistare i diritti offerti.
    </p>
<p>
<em>E) Ufficio del Registro delle Imprese presso il quale il Patto è depositato</em>
</p>
<p>
      Il Patto sarà depositato presso l'Ufficio del Registro delle Imprese di Firenze, nei termini di legge.
    </p>
<p>
      12 aprile 2001
    </p>
<p>
<b>PATTO SCIOLTO IN DATA 31 OTTOBRE 2001</b>
</p>
<p>
<strong>[AG.1.01.1]