/strong>
</p>
<hr/>
<p align="center">
<strong>AEROPORTO DI FIRENZE – A.D.F. S.p.A.</strong>
</p>
<p>
      Ai sensi dell'art. 122 del D.Lgs. n. 58/1998 e successive modifiche ("<strong>TUF</strong>") e degli artt. 127 e seguenti del Regolamento Consob n. 11971/1999 e successive modifiche, si rende noto quanto segue.
    </p>
<p>
<strong>1. Premessa</strong>
</p>
<p>
      Il 2 aprile 2013 SO.GI.M S.p.A. ("<strong>SO.GI.M</strong>") e la Regione Toscana ("<strong>Regione</strong>", e congiuntamente a SO.GI.M, le “<strong>Parti</strong>”), hanno sottoscritto un patto parasociale (il “<strong>Patto</strong>”) con  cui si sono impegnate tra l’altro ed in specie: <em>i)</em> a concordare l’esercizio del
      diritto di voto in Assemblea; <em>ii)</em> a presentare congiuntamente una lista di candidati per l’elezione del consiglio di amministrazione di Aeroporto di Firenze S.p.A. ed a votarla in Assemblea; <em>iii)</em> a non cedere la propria partecipazione sociale.
    </p>
<p>
<strong>2. Tipo di accordo</strong>
</p>
<p>
      Il Patto contiene clausole parasociali che rientrano nella categoria dei sindacati di voto e di blocco di cui all’art. 122 del TUF.
    </p>
<p>
<strong>3. Società i cui strumenti finanziari sono oggetto del Patto</strong>
</p>
<p>
      Le pattuizioni parasociali contenute nel Patto hanno ad oggetto azioni ordinarie della societa' Aeroporto di  Firenze S.p.A., con sede in Firenze, Via del Termine 11, C.F. e n. di iscrizione al Registro delle Imprese di Firenze 03507510489; capitale sociale pari a Euro 9.034.753,00, rappresentato da n. 9.034.753 azioni ordinarie del valore nominale di Euro 1,00 ciascuna.
    </p>
<p>
<strong>4. Soggetti aderenti e strumenti finanziari oggetto del Patto</strong>
</p>
<p>
      Di seguito sono indicati le Parti del Patto e gli strumenti finanziari oggetto dello stesso.
    </p>
<p>
<strong>SO.GI.M.</strong> con sede legale in Sesto Fiorentino (FI), via Provinciale Lucchese 61/63, C.F. E n. iscrizione al Registro delle Imprese di Firenze al n. 03621720485, capitale sociale pari ad Euro 1.040.000,00 i.v..
    </p>
<p>
<strong>Regione Toscana</strong>, ente territoriale di diritto pubblico, con sede in Firenze, piazza Duomo 10, C.F. 01386030488.
    </p>
<p>
      Il Patto aggrega complessivamente n. 1.569.514 azioni ordinarie di Aereoporto di Firenze S.p.A. pari al 17,37% del capitale sociale della stessa, e precisamente n. 1.112.215 azioni detenute da SO.GI.M e n. 457.299 azioni detenute dalla Regione.
    </p>
<p>
<strong>5. Contenuto del Patto</strong>
</p>
<p>
      Le Parti si sono impegnate: <em>i)</em> a concordare l’esercizio del diritto di voto in Assemblea; <em>ii)</em> a presentare congiuntamente una lista di candidati di tipo "B" (i candidati contraddistinti da numero dispari saranno individuati da SO.GI.M, quelli contraddistinti da numero pari dalla Regione) per l’elezione del consiglio di amministrazione di Aeroporto di
      Firenze S.p.A. ed a votarla in Assemblea; <em>iii)</em> SO.GI.M. si impegna a fare in modo che gli amministratori nominati sulla base delle sue designazioni, nell’assumere le delibere consiliari, si attengano alle linee di politica gestionali ed agli indirizzi concordati con la Regione; <em>iv)</em> a non alienare la partecipazione sociale attualmente detenuta, a non disporne a
      qualsivoglia titolo, a non costituire sulla medesima diritti reali parziari, vincoli od oneri di qualsiasi natura; <em>v)</em> a non acquistare o detenere - neppure mediante interposta persona - azioni ulteriori rispetto a quelle conferite per un quantitativo tale da determinare il sorgere a loro carico dell’obbligo di procedere ad OPA.
    </p>
<p>
<strong>6. Durata del Patto</strong>
</p>
<p>
      Il Patto ha durata indeterminata. Le parti possono esercitare il diritto di recesso con un preavviso di 5 giorni lavorativi.
    </p>
<p>
<strong>7. Pattuizioni aggiuntive</strong>
</p>
<p>
      - SO. GI. M. riconosce alla Regione per un periodo di due anni decorrenti dalla data di esercizio del diritto di recesso un diritto di prelazione (il cui esercizio dovrà essere comunicato entro 30 giorni dal ricevimento dell’offerta) in caso di cessione della partecipazione detenuta;
    </p>
<p>
      - la Regione, ove non eserciti il diritto di prelazione o questo si sia estinto per decorso del termine di due anni, si impegna a prestare a SO.G.IM. il preventivo motivato gradimento al compimento delle operazioni descritte dall’art. 6 dello statuto di Aeroporto di Firenze S.p.A..
    </p>
<p>
<strong>8. Deposito presso il Registro delle Imprese</strong>
</p>
<p>
      Il Patto è stato depositato presso il Registro delle Imprese di Firenze.
    </p>
<p>
      5 Aprile 2013
    </p>
<p>
<strong>[AG.5.13.1]