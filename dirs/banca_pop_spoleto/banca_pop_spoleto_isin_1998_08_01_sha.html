<html>
<head>
<title>
      BANCA POPOLARE DI SPOLETO SPA - Estratto dei patti parasociali
    </title>
<meta content="stp" name="subjectList"/>
<meta content="147231" name="linkid"/>
<meta content="BANCA POPOLARE DI SPOLETO SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="BANCA POPOLARE DI SPOLETO SPA" name="societa"/>
<meta content="stpatti" name="ss_table"/>
<meta content="2015-04-04" name="date"/>
<meta content="stpatti" name="tipo"/>
<meta content="N;paladini;1404405203975" name="synchro"/>
<meta content="126434" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
       <b>BANCA POPOLARE DI SPOLETO S.P.A.</b>
</p>
<p align="justify">
<b>1) Finalità dell'accordo:</b>
</p>
<p align="justify">
      Stabilire un rapporto di collaborazione funzionale ed operativa, tendente a consentire alla Banca Popolare di Spoleto SpA, il suo consolidamento sul proprio territorio, anche attraverso la messa a disposizione della Banca Popolare di Spoleto Spa, di servizi, prodotti e tecnologie sviluppate dalla Banca Monte Paschi Siena.
    </p>
<p align="justify">
<b>2) soggetti aderenti all'accordo:</b>
</p>
<p align="justify">
      Aderiscono all'accordo la Spoleto Credito e Servizi soc coop a rl, con sede in Spoleto e la Banca Monte Dei Paschi di Siena spa, con sede in Siena.
    </p>
<p align="justify">
      La Spoleto Credito e Servizi, interviene con n. 8.028.118 azioni, rappresentanti il 53,11% del capitale della Banca Popolare di Spoleto SpA; la Banca Monte dei Paschi di Siena spa, interviene con n. 3.778.978 azioni rappresentanti il 25% del capitale della Banca Popolare di Spoleto SpA , di cui n. 3.023.183 azioni rappresentanti il 20% del capitale, per suo conto e n. 755.795 rappresentanti
      il 5% del capitale, per conto della sua controllata MontePaschi Vita spa.
    </p>
<p align="justify">
<b>3) Vincoli alla trasferibilità dei titoli; diritto di prelazione; aumenti di capitale:</b>
</p>
<p align="justify">
      All'interno del Gruppo societario Monte Paschi di Siena è possibile la libera trasferibilità delle azioni, tuttavia, le aziende componenti il Gruppo bancario BMPS non potranno complessivamente detenere meno del 20% del capitale della Banca Popolare di Spoleto.
    </p>
<p align="justify">
      La Spoleto Credito e Servizi, potrà liberamente attribuire in concambio ai propri soci fino al 10% delle azioni della BPS Spa.
    </p>
<p align="justify">
      Con le eccezioni di cui sopra, le parti hanno riconosciuto, il reciproco diritto di prelazione nel caso in cui una di esse intendesse alienare in tutto o in parte le azioni possedute.
    </p>
<p align="justify">
      Ove la Spoleto Credito e Servizi dovesse porre in essere operazioni con terzi tali da farle detenere una partecipazione residua che congiunta a quella detenuta da BMPS, risulti inferiore alla maggioranza del capitale della Banca Popolare di Spoleto, la società Spoleto Credito e Servizi sarà impegnata a richiesta della Banca Monte Paschi Siena, a che il terzo acquisti anche la
      quota di azioni detenuta dal gruppo Monte Paschi di Siena spa.
    </p>
<p align="justify">
      E' stato previsto che la Spoleto Credito e Servizi, ove non intenda partecipare ad eventuali aumenti di capitale, abbia la facoltà di cedere alla BMPS, che in tal caso ha l'obbligo di acquistare, una quota di azioni della Banca Popolare di Spoleto spa, dalla stessa detenute, in misura minima tale che la maggioranza del capitale sia attribuita al gruppo BMPS.
    </p>
<p align="justify">
<b>4) Principali materie oggetto dell'accordo:</b>
</p>
<p align="justify">
      - Piano strategico e distribuzione dei prodotti di Banca Monte Paschi Siena:
    </p>
<blockquote>
<p align="justify">
        la Banca Popolare di Spoleto Spa, redigerà concordandolo con Monte Paschi Siena, un piano strategico ed operativo di budget, con definiti obiettivi patrimoniali ed economici.
      </p>
</blockquote>
<p align="justify">
      - Decisioni assunte dal Consiglio di Amministrazione:
    </p>
<blockquote>
<p align="justify">
        Le materie di ordine strategico e/o concernenti gli aspetti gestionali di maggiore rilevanza (tra i quali, i principali sono: approvazione piani strategici; assunzione e cessione di partecipazioni; fusioni e scissioni; cessioni totali o parziali di azienda o rami di azienda; aumenti di capitale) dovranno essere assunte con il voto favorevole di almeno uno degli Amministratori designati da
        BMPS.
      </p>
<p align="justify">
        La nomina e/o la revoca del Direttore Generale, deve essere preventivamente concertata tra le parti.
      </p>
</blockquote>
<p align="justify">
      - Concertazione diritto di voto in relazione alla composizione del CdA:
    </p>
<blockquote>
<p align="justify">
        sono state concordate le modalità di designazione dei consiglieri, in funzione, tempo per tempo, delle quote possedute, che avranno validità fino a quando il gruppo MPS e la Spoleto Credito e Servizi detengano congiuntamente la maggioranza del capitale, anche senza raggiungerla singolarmente, in particolare ove:
      </p>
<blockquote>
<p align="justify">
          a) la Spoleto Credito e Servizi, detenga una quota superiore a quella del gruppo MPS è stata individuata una formula del seguente tenore: 53:11=nuova quota :X che individua il numero di Consiglieri che, tempo per tempo potranno essere nominati dalla Spoleto credito e Servizi
        </p>
<p align="justify">
          b) Il gruppo MPS spa detenga una una quota superiore a quella della Spoleto Credito e Servizi, il numero dei Consiglieri di rispettiva espressione deve essere proporzionale alle quote possedute .
        </p>
</blockquote>
<p align="justify">
        Allo stato, al gruppo Monte Paschi di Siena, sono riservati 2 consiglieri d'Amministrazione su 13 di cui uno con funzione di Vice Presidente, mentre l'indicazione del Vice Presidente Vicario resta di competenza della Spoleto Credito e Servizi.
      </p>
<p align="justify">
        Al gruppo Monte Paschi di Siena, sono riservati 2 membri del Comitato Esecutivo, su 6 membri e la Presidenza del Collegio Sindacale, oltre ad un Sindaco supplente
      </p>
</blockquote>
<p align="justify">
      - Ingresso della Banca Popolare di Spoleto spa, nel gruppo Bancario Monte Paschi:
    </p>
<blockquote>
<p align="justify">
        eventuali scostamenti di rilievo esattamente indicati rispetto a significativi indici operativi della Banca Popolare di Spoleto Spa, specificamente individuati, comporteranno l'ingresso della Banca Popolare di Spoleto Spa nel gruppo BMPS
      </p>
</blockquote>
<p align="justify">
<b>5) Durata dei patti:</b>
</p>
<p align="justify">
      I patti parasociali avranno una durata di tre anni e saranno rinnovabili di tre anni in tre anni, salvo disdetta da comunicarsi almeno sei mesi prima della scadenza. Ove sia la Spoleto Credito e Servizi a disdettare i patti, unitamente alla disdetta dovrà presentare una proposta di acquisto della partecipazione detenuta dalla Banca Monte Paschi Siena spa e da eventuali sue controllate.
    </p>
<p align="justify">
      1° Agosto 1998
    </p>
<p align="justify">
<b>[BH.1.98.1]