/strong>
</p>
<hr/>
<p align="center">
       <strong>Banca Popolare di Spoleto S.p.A. in amministrazione straordinaria</strong>
</p>
<p>
<strong>1. Premesse</strong> <strong></strong>
</p>
<p>
      Si rende noto che il 5 dicembre 2013 è stato perfezionato il secondo accordo di investimento avente ad oggetto il progetto di acquisizione del controllo di diritto della Banca Popolare di Spoleto S.p.A. in Amministrazione Straordinaria (la “<strong>Banca</strong>” o “<strong>Banca Popolare di Spoleto</strong>” o “<strong>BPS</strong>”) per il tramite
      di un veicolo societario denominato Clitumnus S.r.l. (il “<strong>Veicolo</strong>”) già costituito da parte di TLK S.r.l., Pavé Partecipazioni S.r.l. (“<strong>Pavé</strong>”) e dal prof. avv. Francesco Carbonetti con quote rispettivamente del 45%, 30% e 25% (complessivamente, l’“<strong>Accordo</strong>”).
    </p>
<p>
      L’Accordo rappresenta un patto parasociale rilevante ai sensi e per gli effetti di cui agli artt. 122 d. lgs. 58/98 (il “<strong>TUF</strong>”) e 127 e seguenti del Regolamento CONSOB del 14 maggio 1999 n. 11971 (il “<strong>Regolamento</strong> <strong>Emittenti</strong>”). Il presente documento riporta le informazioni essenziali richieste ai sensi
      dell’art. 130 del Regolamento Emittenti.
    </p>
<p>
      L’Accordo supera e sostituisce il primo accordo di investimento stipulato il 25 marzo 2013 e pubblicato per estratto ai sensi dell’art. 122 TUF sul quotidiano “Il Messaggero” del 30 marzo 2013.
    </p>
<p>
<strong>2. Società i cui strumenti finanziari sono oggetto dell’Accordo</strong>
</p>
<p>
      L’Accordo ha ad oggetto:
    </p>
<ol type="A">
<li>
        Clitumnus S.r.l. con sede legale in Roma, via Panama, 52, capitale sociale di Euro 100.000,00, Codice Fiscale e numero di iscrizione al Registro delle Imprese di Roma n. 12231971008; e
      </li>
<li>
        Banca Popolare di Spoleto in Amministrazione Straordinaria, società quotata sul Mercato Telematico Azionario (MTA), con sede legale in Spoleto (Pg), piazza Pianciani 5, capitale sociale Euro 84.487.861,48, Codice Fiscale e numero d'iscrizione al Registro delle Imprese di Perugia 01959720549.
      </li>
</ol>
<p>
<strong>3. Soggetti aderenti all’Accordo</strong>
</p>
<p>
      L’Accordo è stato stipulato dal Veicolo, da un lato, ed i seguenti soggetti, dall’altro lato:
    </p>
<ul>
<li>
        Bifin S.r.l. con sede legale in Palazzo d’Assisi (Pg), viale Michelangelo, 3, CF 00311410542 (“<strong>Bifin</strong>”);
      </li>
<li>
        Briziarellifin S.r.l., con sede legale in Foligno (Pg), via Garibaldi, 87, CF 03173800545 (“<strong>Briziarellifin</strong>”);
      </li>
<li>
        Coop. Centro Italia Soc. Coop., con sede legale in Castiglione del Lago (Pg), via A. Doria, 7, CF 00050810522 (“<strong>Coop Centro Italia</strong>”);
      </li>
<li>
        Ecosuntek S.p.A., con sede legale in Gualdo Tadino (Pg), via Madre Teresa di Calcutta snc, CF 03012400549 (“<strong>Ecosuntek</strong>”);
      </li>
<li>
        Financo S.r.l., con sede legale in Gubbio (Pg), via della Vittorina, 60, CF 00261100549 (“<strong>Financo</strong>”);
      </li>
<li>
        Fondazione Cassa di Risparmio di Orvieto, con sede legale in Orvieto (Tr), piazza Febei, 3, CF 00617810551 (“<strong>Fondazione Cariorvieto</strong>”);
      </li>
<li>
        Fondazione Cassa di Risparmio di Perugia, con sede legale in Perugia, Corso Vannucci, 47, CF 00171380546 (“<strong>Fondazione Cariperugia</strong>”);
      </li>
<li>
        Luigi Metelli S.p.A. con sede legale in Foligno, fraz. S. Eraclio (Pg), via Cupa, 13, CF 00563490549 (“<strong>Luigi Metelli</strong>”);
      </li>
<li>
        Molini Spigadoro S.p.A., con sede legale in Bastia Umbra (Pg), Via IV Novembre, 2/4, CF 02848000549 (“<strong>Molini Spigadoro</strong>”);
      </li>
<li>
        Net Insurance S.p.A., con sede legale in Roma, via dei Giuochi Istmici, 40, CF 06130881003 (“<strong>Net Insurance</strong>”);
      </li>
<li>
        Net Insurance Life S.p.A., con sede legale in Roma, via dei Giuochi Istmici, 40, CF 09645901001 (“<strong>Net Insurance Life</strong>”);
      </li>
<li>
        Ing. Enrico Ricci, residente in Roma, via Piramide Cestia, 1/B, CF RCC NRC 54A19 H501 U (l’“<strong>Ing. Ricci</strong>”);
      </li>
<li>
        UBN Finance S.r.l., con sede legale in Scheggino (Pg), Piazza del Mercato snc, CF 04628760151 (“<strong>UBN Finance</strong>”);
      </li>
<li>
        ZE.FLOR. S.r.l., con sede legale in Spoleto (Pg), S.S. 3 Flaminia km. 129, CF 01719040543 (“<strong>Zeflor</strong>” e, insieme ai soggetti sopra indicati, collettivamente, gli “<strong>Investitori</strong>” e, insieme al Veicolo, le “<strong>Parti</strong>”).
      </li>
</ul>
<p>
<strong>4. Contenuto dell’Accordo</strong>
</p>
<p>
<u>Obiettivo dell’Accordo</u>
</p>
<p>
      Con la sottoscrizione dell’Accordo, senza alcun vincolo di solidarietà, gli Investitori intendono (i) assumere l’impegno a supportare il Veicolo nell’acquisizione del controllo di diritto di BPS e nella sua contestuale ripatrimonializzazione; (ii) disciplinare i reciproci impegni funzionali al perfezionamento dell’operazione con particolare riferimento agli
      impegni di investimento; (iii) dotare il Veicolo di una <em>governance</em> funzionale alla realizzazione dell’operazione, all’obiettivo di una unitarietà di indirizzo della gestione del Veicolo stesso ed alla stabilità dei futuri assetti proprietari.
    </p>
<p>
      Tenuto conto delle indicazioni dell’Organo di Vigilanza secondo cui l’importo minimo dell’intervento di rafforzamento patrimoniale di BPS è pari ad Euro 130 milioni, detto importo può essere suddiviso in Euro 85 milioni di aumento di capitale BPS e in Euro 45 milioni di obbligazioni subordinate emesse dalla stessa BPS, aventi caratteristiche tali da poter essere
      conteggiate ai fini del rispetto dei requisiti patrimoniali. Gli Investitori sono interessati a dotare il Veicolo delle risorse patrimoniali - nei limiti di seguito indicati - funzionali all’acquisizione del controllo di diritto di BPS ed alla sua ripatrimonializzazione alla luce delle predette indicazioni della Banca d’Italia (l’“<strong>Operazione</strong>”).
    </p>
<p>
      Termini e modalità dell’acquisizione del controllo della Banca e degli interventi di ripatrimonializzazione saranno definiti tra il Veicolo e gli organi della procedura della Banca medesima e comprenderanno la sottoscrizione di un aumento di capitale riservato per Euro 85 milioni (la “<strong>Documentazione Contrattuale</strong>”).
    </p>
<p>
<u>Dotazione Patrimoniale del Veicolo</u>
</p>
<p>
      Al fine di consentire al Veicolo di far fronte agli impegni indicati nell’Accordo, gli Investitori si impegnano a dotare lo stesso Veicolo delle relative risorse patrimoniali nei termini seguenti.
    </p>
<p>
      Almeno otto giorni prima della data di esecuzione, per tale intendendosi la data del primo pagamento dovuto dal Veicolo per l’acquisizione del controllo della Banca ai sensi della Documentazione Contrattuale (la “<strong>Data di Esecuzione</strong>”), l’organo amministrativo del Veicolo, avvalendosi della delega conferita ai sensi dell’art. 2481 cod. civ.,
      metterà in esecuzione l’aumento di capitale in opzione ai soci per un controvalore complessivo di Euro 920.000 da imputare interamente a capitale (il “<strong>Primo Aumento di Capitale</strong>”).
    </p>
<p>
      Almeno cinque giorni prima della Data di Esecuzione, previa integrale esecuzione del Primo Aumento di Capitale,
    </p>
<ol type="A">
<li>
        l’organo amministrativo del Veicolo, avvalendosi della ulteriore delega conferita ai sensi dell’art. 2481 cod. civ., metterà in esecuzione l’aumento di capitale per un controvalore complessivo di Euro 74.500.000 da imputare quanto ad Euro  8.761.000 a capitale e quanto ad Euro 65.739.000 a sovrapprezzo, riservandone la sottoscrizione agli Investitori e
      </li>
<li>
        gli Investitori sottoscriveranno tale aumento per l’importo di seguito indicato: Bifin per Euro 1.500.000 (di cui Euro 176.000 a capitale ed Euro 1.324.000 a sovrapprezzo), Briziarellifin per Euro 1.200.000 (di cui Euro 141.000 a capitale ed Euro 1.059.000 a sovrapprezzo), Coop Centro Italia per Euro 20.000.000 (di cui Euro 2.353.000 a capitale ed Euro 17.647.000 a sovrapprezzo),
        Ecosuntek per Euro 1.5000.000 (di cui Euro 176.000 a capitale ed Euro 1.324.000 a sovrapprezzo), Financo per Euro 2.500.000 (di cui Euro 294.000 a capitale ed Euro 2.206.000 a sovrapprezzo), Fondazione Cariorvieto per 2.000.000 (di cui Euro 235.000 a capitale ed Euro 1.765.000 a sovrapprezzo), Fondazione Cariperugia per Euro 30.000.000 (di cui Euro 3.529.000 a capitale ed Euro 26.471.000
        a sovrapprezzo), Luigi Metelli per Euro 1.500.000 (di cui Euro 176.000 a capitale ed Euro 1.324.000 a sovrapprezzo), Molini Spigadoro per Euro 1.500.000 (di cui Euro 176.000 a capitale ed Euro 1.324.000 a sovrapprezzo), Gruppo Net Insurance (Net Insurance e Net Insurance Life) per Euro 7.500.000 (di cui Euro 882.000 a capitale ed Euro 6.618.000 a sovrapprezzo), Ing. Ricci per Euro
        2.500.000 (di cui Euro 294.000 a capitale ed Euro 2.206.000 a sovrapprezzo), UBN Finance per Euro 1.100.000 (di cui Euro 129.000 a capitale ed Euro 971.000 a sovrapprezzo), Zeflor per Euro 1.700.000 (di cui Euro 200.000 a capitale ed Euro 1.500.000 a sovrapprezzo), (il “<strong>Secondo Aumento di Capitale</strong>” e, insieme al Primo Aumento di Capitale, gli
        “<strong>Aumenti di Capitale del Veicolo</strong>”).
      </li>
</ol>
<p>
      Nella medesima data il Gruppo Net Insurance (Net Insurance e Net Insurance Life) concederà al Veicolo un finanziamento soci infruttifero per Euro 6.000.000,00. Tale finanziamento sarà rimborsato dal Veicolo mediante cessione al Gruppo Net Insurance di un quantitativo di azioni della Banca pari (al prezzo di sottoscrizione unitario dell’aumento di capitale sociale di BPS)
      all’ammontare del finanziamento.
    </p>
<p>
      Nella medesima data il Prof. Francesco Carbonetti concederà al Veicolo un finanziamento soci infruttifero per Euro 1.080.000, che il Veicolo rimborserà mediante cessione al Prof. Francesco Carbonetti di un quantitativo di azioni della Banca pari (al prezzo di sottoscrizione unitario dell’aumento di capitale sociale di BPS) all’ammontare del finanziamento.
    </p>
<p>
      Nella medesima data Pavè concederà al Veicolo un finanziamento soci infruttifero per Euro 2.400.000, che il Veicolo rimborserà mediante cessione a Pavè di un quantitativo di azioni della Banca pari (al prezzo di sottoscrizione unitario dell’aumento di capitale sociale di BPS) all’ammontare del finanziamento.
    </p>
<p>
      Si precisa che ad oggi nessun soggetto esercita - né a seguito delle operazioni sopra descritte eserciterà - il controllo sul Veicolo ai sensi dell’art. 2359 cod. civ.
    </p>
<p>
<u>Corporate Governance del Veicolo e della Banca</u>
</p>
<p>
      Le Parti hanno convenuto che contestualmente all’esecuzione del Secondo Aumento di Capitale, gli attuali componenti dell’organo amministrativo presenteranno le rispettive dimissioni dall’incarico e si procederà alla ricostituzione del Consiglio di Amministrazione del Veicolo in modo tale che esso sia composto da un Presidente, un Vice Presidente ed un massimo di 19
      componenti nella misura che sarà determinata preventivamente dall’assemblea dei soci. L’Assemblea provvederà alla nomina a maggioranza relativa dei soci presenti. Le Parti concordano che, in occasione del primo rinnovo dell’organo amministrativo del Veicolo, il prof. avv. Francesco Carbonetti sarà nominato quale Presidente del Consiglio di Amministrazione.
    </p>
<p>
      Il Collegio Sindacale del Veicolo – composto da tre sindaci effettivi e due supplenti – sarà nominato dalla medesima assemblea che nominerà il Consiglio di Amministrazione ai sensi di quanto precede.
    </p>
<p>
      L’Accordo non contiene alcuna pattuizione parasociale relativa alla Banca. Le Parti tuttavia hanno riconosciuto nell’Accordo il comune obiettivo che la <em>governance</em> di BPS sia in grado di garantire efficacia e trasparenza nella gestione, anche mediante la presenza nel Consiglio di Amministrazione di esponenti, la maggioranza dei quali indipendenti, dotati di requisiti di
      adeguata professionalità e rappresentatività del territorio.
    </p>
<p>
<strong>5. Condizioni sospensive e durata dell’Accordo</strong>
</p>
<p>
      Le Parti hanno concordato di subordinare il perfezionamento dell’Operazione all’avveramento delle seguenti condizioni sospensive: (i) intervenuta stipulazione della Documentazione Contrattuale; (ii) avveramento delle condizioni sospensive previste nella Documentazione Contrattuale, salvo il caso di rinuncia e (iii) ottenimento da parte del Veicolo dell’autorizzazione della
      Banca d’Italia all’acquisizione del controllo di diritto della Banca (le “<strong>Condizioni Sospensive</strong>”).
    </p>
<p>
      L’Accordo cesserà di avere efficacia al completamento delle attività per l’acquisizione del controllo di Banca Popolare di Spoleto e per la ripatrimonializzazione della medesima.
    </p>
<p>
      L’Accordo cesserà inoltre di avere efficacia qualora<br/>
      (i)  la Documentazione Contrattuale non sia stata sottoscritta entro il 30 giugno 2014 ovvero<br/>
      (ii) una volta sottoscritta la Documentazione Contrattuale non si siano avverate tutte le Condizioni Sospensive entro i termini previsti nella Documentazione Contrattuale.
    </p>
<p>
<strong>6. Registro Imprese</strong>
</p>
<p>
      L’Accordo è stato depositato presso il Registro delle Imprese di Perugia in data 9 dicembre 2013 con prot. n. PRA/70815/2013/CPGAUTO e presso il Registro delle Imprese di Roma in pari data con prot. n. PRA/428633/2013/CRMAUTO.
    </p>
<p>
      10 dicembre 2013
    </p>
<p>
<strong>[BH.2.13.2]