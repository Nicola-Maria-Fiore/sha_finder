/b>
</p>
<hr/>
<p align="center">
<strong>PERMASTEELISA S.P.A.</strong>
</p>
<p>
      Si comunica che, in data 29.7.2002, in relazione al contratto di compravendita (il "Contratto di Compravendita") di 4.126.200 azioni ordinarie (corrispondenti al 14,95% del capitale sociale) di Permasteelisa S.p.A., con sede sociale in San Vendemiano (TV), Via Friuli 10, capitale sociale di Euro 6.900.000,00, interamente versato, iscritta al registro delle imprese di Treviso al
      REA 169833, CF e numero di iscrizione 01774600264 ("Permasteelisa"), quotata nel Mercato Telematico Azionario organizzato e gestito da Borsa Italiana S.p.A., stipulato il 1 luglio 2002 tra 21 Invest 5 S. A., in qualità di compratore ("21 Invest"), e Holding Bau S.A., in qualità di venditore ("HB") nonché, limitatamente alle clausole sulle
      dichiarazioni e garanzie, dai Top Managers (come oltre definiti) e annunciato in pari data, è stato sottoscritto tra 21 Invest, HB e i Top Managers un accodo parasociale il cui contenuto è di seguito sintetizzato ("l'Accordo").
    </p>
<p>
      L'Accordo avrà efficacia a partire dalla data in cui avrà esecuzione il Contratto di Compravendita (la "Data di Esecuzione") e ha ad oggetto n. 8.252.400 azioni ordinarie di Permasteelisa del valore nominale di Euro 0,25 (le "Azioni"), pari al 29,90% del capitale sociale di Permasteelisa. Alla Data di Esecuzione HB deterrà n. 4.126.200 Azioni,
      corrispondenti al 14,95% del capitale sociale di Permasteelisa, e analogo numero di Azioni saranno detenute da 21 Invest. Inoltre, limitatamente ad alcune previsioni dell'Accordo, aderiscono al medesimo il Sig. Giancarlo Iovino, il Sig. Lucio Mafessanti ed il Sig. Enzo Pavan, (collettivamente, i "Top Managers"), in quanto azionisti di riferimento indiretti di HB e
      <em>managers</em> che ricoprono posizioni strategiche nella gestione dell'attività del gruppo facente capo a Permasteelisa.
    </p>
<p>
      Copia del presente Accordo verrà depositata presso il registro delle Imprese di Treviso, per quanto stabilito da HB SA.
    </p>
<p>
      In data 12 maggio 2003 Holding Bau S.A. ha trasferito le azioni di proprietà alla controllata al 100% Holding Bau S.r.l. che ha aderito all'Accordo Parasociale stesso. Le clausole dell'Accordo non sono state modificate.
    </p>
<p>
      Inoltre, la Società 21 Invest 5 S.A. ha modificato la propria denominazione, in data 29 gennaio 2003, in Investindustrial 5 S.A.
    </p>
<p>
<strong>Permasteelisa ha trasferito la propria sede sociale in Vittorio Veneto (TV), Via Mattei n. 21-23.</strong>
</p>
<p>
<strong>In data 27 febbraio 2004 Holding Bau S.r.l. ("Holding Bau") e Investindustrial 5 S.A. ("Investindustrial") hanno concluso un accordo integrativo (l'"Accordo Integrativo") con il quale hanno pattuito alcune deroghe all'Accordo.</strong>
</p>
<p>
      L'Accordo contiene disposizioni relative al governo societario di Permasteelisa, al trasferimento delle Azioni e all'uscita dal capitale di Permasteelisa, nonchè altre disposizioni accessorie e strumentali.
    </p>
<p align="center">
      ________________
    </p>
<p>
<strong>a. <u>Clausole di</u></strong> <u><em><strong>governance</strong></em></u>
</p>
<p>
<strong>Consiglio di amministrazione.</strong> HB si impegna a fare in modo che un membro del consiglio di amministrazione di Permasteelisa rassegni le proprie dimissioni successivamente alla Data di Esecuzione e che, al suo posto, venga nominato per cooptazione un consigliere indicato da 21 Invest. HB si impegna, inoltre, a fare in modo che il consiglio di amministrazione deliberi
      all'unanimità fino a quando il consiglio di amministrazione non venga modificato secondo quanto previsto nell'Accordo e riassunto qui di seguito.
    </p>
<p>
      21 Invest e HB si impegnano a fare sì che: (i) il consiglio di amministrazione di Permasteelisa sia composto di 8 membri, nominati in parti uguali da 21 Invest e HB, restando inteso che, qualora le Azioni fossero ammesse alle negoziazioni sul Segmento Star del Mercato Telematico Azionario, un amministratore nominato da ciascuna delle due parti dovrà essere indipendente, secondo
      quanto previsto dalle disposizioni emanate da Borsa Italiana S.p.A.; (ii) il Sig. Enzo Pavan sia nominato presidente e amministratore delegato di Permasteelisa e che i Signori Giancarlo Iovino e Lucio Mafessanti siano inclusi tra i consiglieri nominati da HB. Dovranno essere assunte con il voto favorevole di almeno 6 consiglieri alcune delibere relative ad una serie di materie di
      particolare importanza gestionale o strategica, tra cui, ad esempio: (i) l'esercizio del diritto di voto relativamente ad operazioni sul capitale delle società controllate, l'acquisizione o la vendita di partecipazioni, aziende e rami d'azienda, (ii) l'approvazione del <em>business plan</em> , del <em>budget</em> annuale e del progetto di bilancio d'esercizio, oltre
      a quello consolidato, (iii) il rilascio di garanzie al di sopra di determinati ammontari, (iv) la nomina e la delega di poteri agli amministratori con funzioni esecutive e all'amministratore delegato e (v) le proposte di modifica dello statuto sociale da sottoporre all'assemblea dei soci. Eventuali aumenti di capitale devono essere comunque decisi di comune accordo tra 21 Invest e
      HB. Al fine di garantire il rispetto di tali previsioni: (i) HB si impegna a far sì che sia convocata, immediatamente dopo la Data di Esecuzione, l'assemblea straordinaria di Permasteelisa per modificare gli articoli dello statuto sociale relativi al numero degli amministratori, nonché l'assemblea ordinaria di Permasteelisa per nominare i nuovi amministratori e (ii) 21
      Invest e HB si impegnano ad esercitare il proprio diritto di voto in assemblea a favore di tali deliberazioni.
    </p>
<p>
      Nel caso in cui un amministratore nominato da 21 Invest o HB, a seconda dei casi, non eserciti le proprie funzioni secondo quanto stabilito dalla legge, dallo statuto e dall'Accordo, e non vi ponga tempestivamente rimedio, in seguito alla specifica richiesta inviata alla parte che ha nominato l'amministratore dall'altra parte, la parte che ha nominato l'amministratore
      inadempiente si impegna a far sì che tale amministratore rassegni le proprie dimissioni. In caso di cessazione di uno degli amministratori dal proprio ufficio, il nuovo amministratore dovrà essere nominato per cooptazione su indicazione della stessa parte che aveva designato l'amministratore cessato.
    </p>
<p>
<strong>Sindaci.</strong> 21 Invest e HB si impegnano a far sì che, nel caso in cui gli attuali sindaci di Permasteelisa rassegnino le dimissioni, un sindaco effettivo venga nominato da ciascuno di essi e che almeno un sindaco supplente venga nominato di comune accordo.
    </p>
<p>
<strong>Inadempimento dell'Accordo.</strong> In caso di inadempimento di 21 Invest o HB, a seconda dei casi, degli obblighi di esercitare i diritti di voto relativi alle proprie Azioni o altri diritti connessi alle stesse in conformità a quanto previsto nell'Accordo, è previsto l'obbligo del depositario delle Azioni di cui <em>infra</em> di esercitare tali diritti in
      modo tale da rimediare all'inadempimento.
    </p>
<p>
<strong>b. <u>Clausole di uscita</u></strong>
</p>
<p>
<strong>Clausola di Stallo.</strong> Il mancato raggiungimento, per due sedute consecutive del consiglio di amministrazione, della maggioranza qualificata per alcune delle materie per le quali tale maggioranza è richiesta, aventi carattere necessario per l'operatività di Permasteelisa, determina una situazione di stallo (lo "Stallo") che, se non risolta
      amichevolmente tra 21 Invest e HB, obbliga HB a cercare, nei 6 mesi successivi al verificarsi dello Stallo, un compratore per le Azioni di proprietà di 21 Invest, o di 21 Invest e HB congiuntamente, al maggiore tra il prezzo ufficiale di Borsa delle Azioni nei tre mesi precedenti ed un prezzo tale da garantire un ritorno sull'investimento concordato tra 21 Invest e HB. Nello stesso
      periodo di 6 mesi, 21 Invest può cercare un compratore per la propria partecipazione ma, a parità di condizioni, dovrà preferire un eventuale terzo acquirente proposto da HB. Allo scadere dei 6 mesi, senza che 21 Invest abbia venduto la sua partecipazione, secondo le precedenti previsioni, e per i successivi 6 mesi, HB ha un obbligo di co-vendita di tutte o parte delle
      proprie Azioni, a scelta di 21 Invest, al maggiore tra il prezzo ufficiale di Borsa delle Azioni nei tre mesi precedenti ed un prezzo tale da garantire un ritorno sull'investimento concordato tra 21 Invest e HB.
    </p>
<p>
<strong><em>Lock up</em> .</strong> HB si impegna a non trasferire a terzi, a non disporre ad alcun titolo del 100% delle proprie Azioni o dei relativi diritti e a non costituire pegni, vincoli o altri gravami sulle stesse, sia direttamente che indirettamente, in tutto o in parte, e per qualsiasi corrispettivo, per un periodo di tre anni dalla Data di Esecuzione, senza il preventivo
      consenso scritto di 21 Invest. 21 Invest assume lo stesso impegno con riferimento alle proprie Azioni, per la durata di 1 anno, o per una durata minore, qualora si verifichi un grave caso di inadempimento dell'Accordo, salva la facoltà di 21 Invest di costituire vincoli sulle proprie Azioni in favore di istituti di credito che potranno finanziare, in tutto o in parte, la
      Compravendita. Inoltre, 21 Invest si riserva il diritto di far entrare nel proprio capitale sociale, con una partecipazione non superiore al 35%, un eventuale co-investitore, nei sei mesi successivi alla Data di Esecuzione. Anche durante il periodo di <em>lock-up</em> , 21 Invest e HB possono trasferire le proprie Azioni a società controllanti, collegate o da essi controllate, senza
      che tali trasferimenti siano oggetto del diritto di prelazione di cui <em>infra</em> , purchè il compratore si impegni per iscritto a rispettare le previsioni dell'Accordo, il venditore rimanga solidalmente responsabile con il compratore per l'adempimento da parte di questi delle disposizioni dell'Accordo, e il soggetto cedente faccia sì che il compratore trasferisca
      nuovamente le Azioni a 21 Invest o HB, a seconda del caso, qualora cessasse il rapporto di controllo o collegamento.
    </p>
<p>
      HB si impegna, altresì, a fare in modo che per tutta la durata dell'Accordo alcuni <em>managers</em> chiave, nominativamente individuati (i "Managers"), che possiedono, direttamente o indirettamente, almeno l' 80% delle azioni di HB non trasferiscano l'80% delle quote o azioni con le quali essi partecipano, direttamente o indirettamente, nel capitale di HB (le
      "Partecipazioni in HB"), nè costituiscano pegni, vincoli od altri gravami sulle stesse a favore di terzi diversi dai soci diretti e indiretti di Holding Bau alla data dell'Accordo, senza il preventivo consenso scritto di 21 Invest. Peraltro, i Managers diversi dai Top Managers hanno il diritto di trasferire tutte le proprie Partecipazioni in HB al coniuge ed ai figli e,
      limitatamente al 50% delle stesse, ad altri Managers o società da questi controllate, alla condizione che il compratore assuma queste stesse obbligazioni. Ai Top Managers è riconosciuto il diritto di cedere solo fino al 20% delle proprie Partecipazioni in HB ad altri Managers, mentre non possono disporre, ad alcun titolo, delle proprie Partecipazioni in HB a favore di terzi.
    </p>
<p>
<strong>Diritto di prelazione.</strong> Nel caso in cui 21 Invest intenda trasferire, alla scadenza del periodo di <em>lock-up</em> di cui sopra, le proprie Azioni, dovrà offrire in prelazione tali azioni a HB alle stesse condizioni offerte da un potenziale terzo acquirente o al prezzo minimo al quale intenda vendere tali Azioni in Borsa. Il diritto di prelazione non si
      applicherà: (i) a trasferimenti di Azioni da parte di 21 Invest che intervengano in un momento anteriore alla data nella quale la partecipazione di 21 Invest rapportata al capitale sociale di Permasteelisa esistente alla Data di Esecuzione sia scesa al di sotto del 10% del capitale di Permasteelisa e, (ii) a qualsiasi offerta al pubblico indistinto o ad investitori istituzionali sul
      mercato secondario delle Azioni detenute da 21 Invest collocate attraverso un processo strutturato. Le stesse previsioni si applicano al capitale sociale di 21 Invest, salvo il caso di trasferimento di tali azioni ad un co-investitore o a soggetti controllanti, collegati o controllati.
    </p>
<p>
<strong>Impegno dei Top Managers.</strong> I Top Managers si impegnano a collaborare con 21 Invest per consentire a 21 Invest di uscire dal capitale sociale di Permasteelisa e, con riferimento a tale impegno, si obbligano a non rassegnare le proprie dimissioni per il periodo massimo di un anno.
    </p>
<p>
<strong>c. <u>Altre pattuizioni</u></strong>
</p>
<p>
<strong>Offerta pubblica obbligatoria.</strong> 21 Invest e HB si impegnano a non incrementare, individualmente o insieme ad uno o più soggetti rispetto ai quali essi si trovino in uno dei rapporti indicati all'articolo 109, comma 1, del D.Lgs 24 febbraio 1998, n. 58 (il "Testo Unico") la propria partecipazione nel capitale sociale di Permasteelisa oltre il 14,95% dello
      stesso. Inoltre, 21 Invest e HB si impegnano a comportarsi in modo tale da non determinare in capo alle stesse un obbligo di promuovere un'offerta pubblica totalitaria, ai sensi delle applicabili disposizioni di legge e di regolamento, ed a far sì che i soggetti dalle stesse controllati o che si trovino rispetto alle stesse in altro dei rapporti indicati all'articolo 109, comma
      1, del Testo Unico si comportino allo stesso modo. Se, in violazione degli obblighi assunti, 21 Invest, HB o una persona che possa ritenersi agire di concerto con uno di essi ai sensi dell'articolo 109, comma 1, del Testo Unico acquistasse azioni Permasteelisa in numero tale per cui la soglia prevista dall'articolo 106, comma 1, del Testo Unico non venga superata per più del 3%
      del capitale sociale di Permasteelisa, ai sensi dell'articolo 49, comma 1, lettera e) del Regolamento Consob n. 11971/99 e successive modificazioni (il "Regolamento"), la parte inadempiente o rispetto alla quale il soggetto acquirente si trovi in uno dei casi previsti dall'articolo 109, comma1, del Testo Unico (la "Parte Inadempiente") dovrà alienare, o far
      sì che vengano alienate, entro 30 giorni, azioni Permasteelisa in numero tale da riportare la partecipazione complessiva di 21 Invest, HB e delle persone che possono ritenersi agire di concerto con una o entrambe al 29,90% del capitale di Permasteelisa. La Parte Inadempiente, inoltre, non potrà esercitare il diritto di voto rispetto ad un numero di azioni pari a quelle che è
      obbligata a vendere o a far sì che siano vendute. Più in generale, la Parte Inadempiente farà quanto necessario perché possa trovare applicazione l'esenzione dall'obbligo di promuovere un'offerta pubblica totalitaria prevista dall'articolo 49, comma 1, lettera e) del Regolamento. In mancanza di tale alienazione, si prevede che le azioni che la Parte
      Inadempiente fosse tenuta a vendere o a far sì che siano vendute, vengano alienate dal depositario presso il quale le Azioni devono essere depositate, secondo la previsione di cui <em>infra</em> . Nel caso, invece, in cui la soglia di cui all'articolo 106, comma 1, del Testo Unico fosse superata per più del 3%, o le previsioni sopra descritte non venissero adempiute e,
      pertanto, si rendesse obbligatorio promuovere un'offerta pubblica totalitaria, la Parte Inadempiente sarà tenuta a pagare all'altra una penale determinata convenzionalmente in funzione di determinati criteri, ma comunque non inferiore a 30 milioni di Euro, salvo il caso in cui (i) promuova da sola l'offerta pubblica, assumendosene i relativi oneri, ovvero (ii) l'altra
      parte accetti di promuovere l'offerta pubblica insieme con la Parte Inadempiente. Salvo in quest'ultimo caso, la parte alla quale non è ascrivibile il superamento della soglia ha il diritto di vendere, e l'altra parte ha l'obbligo di acquistare entro centoventi giorni, tutte o parte delle sue Azioni, al prezzo offerto nell'offerta pubblica obbligatoria.
    </p>
<p>
<strong>Con l'Accordo Integrativo concluso in data 27 febbraio 2004 Holding Bau e Investindustrial hanno pattuito quanto di seguito indicato.</strong>
</p>
<p>
<strong>In deroga a quanto previsto dall'Accordo, Investindustrial ha dichiarato e riconosciuto che gli acquisti di n. 212.000 azioni Permasteelisa effettuati da Holding Bau in data 28, 29 e 30 gennaio 2004 non costituiscono una violazione o un inadempimento dell'Accordo (*); in deroga a quanto previsto dall'Accordo, Holding Bau dovrà alienare tali azioni entro il termine
      del 30 novembre 2004 e non entro il termine di 30 giorni di calendario dall'acquisto come indicato nell'Accordo.</strong>
</p>
<p>
<strong>Inoltre, in deroga a quanto previsto dall'Accordo, Investindustrial ha autorizzato espressamente Holding Bau ad acquistare sul mercato ulteriori azioni Permasteelisa, in misura non superiore allo 0,222% del capitale sociale di Permasteelisa e cioè n. 61.270 azioni (in aggiunta alle n. 212.000 azioni già acquistate). L'autorizzazione è stata concessa per un
      periodo di 90 (novanta) giorni a decorrere dalla data di conclusione dell'Accordo Integrativo. Anche le azioni Permasteelisa eventualmente acquistate da Holding Bau nel predetto periodo dovranno essere alienate entro il termine del 30 novembre 2004 e non entro il termine di 30 giorni di calendario dall'acquisto come indicato nell'Accordo. Holding Bau informerà
      tempestivamente Investindustrial degli acquisti effettuati. L'autorizzazione ad acquistare ulteriori n. 61.270 azioni è stata concessa da Investindustrial sul presupposto - confermato espressamente da Holding Bau - che per effetto di tali acquisti Holding Bau e/o eventualmente Investindustrial non siano tenute a promuovere un'offerta pubblica di acquisto sulla totalità
      delle azioni ordinarie Permasteelisa. E' stato quindi convenuto che (i) in caso tale presupposto venisse meno, ovvero (ii) in caso di inadempimento da parte di Holding Bau dell'obbligo di vendere tutte le azioni Permasteelisa acquistate entro il termine del 30 novembre 2004, troveranno applicazione le disposizioni di cui all'Accordo, rimanendo inteso che nel caso di
      inadempimento le azioni in eccesso saranno vendute dal <em>Trustee</em> attingendo da quelle depositate presso di sé da Holding Bau ai sensi dell'Accordo. La vendita dovrà essere effettuata dal <em>Trustee</em> entro 30 giorni dalla data del 30 novembre 2004.</strong>
</p>
<p>
<strong>Holding Bau si è impegnata a non esercitare i diritti di voto inerenti sia le azioni già acquistate, sia le azioni che verranno eventualmente acquistate ai sensi dell'autorizzazione sopra indicata. Le azioni Permasteelisa già acquistate da Holding Bau e quelle che verranno eventualmente acquistate in virtù dell'autorizzazione citata potranno essere
      liberamente trasferite e non dovranno essere depositate presso il <em>Trustee</em> , in deroga a quanto previsto dall'Accordo.</strong>
</p>
<p>
<strong>Piano di <em>Stock Option</em> .</strong> 21 Invest e HB concordano sull'adozione di un piano di <em>stock options</em> rivolto ai dipendenti di Permasteelisa e delle sue controllate, avente ad oggetto azioni di nuova emissione di Permasteelisa, fino ad un massimo di azioni corrispondenti all'1% del capitale sociale di Permasteelisa. Subordinatamente al raggiungimento delle
      necessarie maggioranze, 21 Invest e HB si impegnano ad esercitare il diritto di voto spettante alle rispettive Azioni a favore di un piano di <em>stock options</em> anche a favore di amministratori e collaboratori, non dipendenti, avente ad oggetto Azioni corrispondenti all'1% (o più) del capitale sociale di Permasteelisa.
    </p>
<p>
<strong>Deposito.</strong> Per garantire il rispetto delle previsioni relative all'offerta pubblica obbligatoria, all'obbligo di <em>lock-up</em> , nonché agli obblighi di voto previsti nell'Accordo, 21 Invest e HB si impegnano a depositare entro la Data di Esecuzione presso un terzo, scelto di comune accordo da 21 Invest e HB e che agisca sulla base di istruzioni congiunte
      di entrambi, le rispettive Azioni, salvo il caso, limitato alle Azioni di 21 Invest, in cui 21 Invest dia in garanzia le proprie Azioni in favore di un soggetto finanziatore della Compravendita. Lo stesso obbligo di deposito è previsto con riferimento alle Partecipazioni in HB detenute dai Managers e dai Top Managers a garanzia dell'obbligo di <em>lock-up</em> .
    </p>
<p>
<strong>Durata e risoluzione.</strong> L'Accordo ha efficacia a partire dalla Data di Esecuzione e durata di 3 anni. L'Accordo è automaticamente risolto alla sua scadenza, nonché decorsi 6 mesi da quando la partecipazione di 21 Invest al capitale di Permasteelisa scenda al di sotto del 7,5% del capitale sociale di Permasteelisa alla Data di Esecuzione. In tale ultimo caso,
      21 Invest conserva comunque il diritto a nominare uno o più amministratori fino a quando la sua partecipazione non scenda al di sotto dell'1% del capitale sociale di Permasteelisa alla Data di Esecuzione e HB si impegna, per tale periodo, a fare tutto quanto è in suo potere affinché l'amministratore delegato conservi gli stessi poteri previsti nell'Accordo.
    </p>
<p>
<strong>(*) per effetto degli acquisti, effettuati da Holding Bau, delle suddette n. 212.000 azioni ordinarie Permasteelisa, Holding Bau e Investindustrial hanno superato complessivamente la soglia del 30% del capitale sociale di Permasteelisa. In relazione a tale circostanza Holding Bau in data 3 febbraio 2004 - al fine di avvalersi dell'esenzione di cui all'art. 49, comma 1,
      lettera e), del Regolamento Consob 11971/99 dall'obbligo di promuovere un'offerta pubblica di acquisto sulla totalità delle azioni ordinarie di Permasteelisa - ha comunicato alla Consob ed al mercato il proprio impegno ad alienare le n. 212.000 azioni ordinarie di Permasteelisa acquistate entro dodici mesi dall'acquisto ed a non esercitare i relativi diritti d
      voto.</strong>
</p>
<p>
      8 marzo 2004
    </p>
<p>
<b>[PD.1.04.1]