/strong>
</p>
<p>
      ________________________<br/>
<strong>Note:</strong>
</p>
<div>
<div id="ftn1">
<p>
<a class="anchor" id="1" name="1">(1)</a> Per Esborso si intende, tra l’altro:<br/>
          (a) qualsiasi dividendo o distribuzione o rimborso di capitale (sia in danaro che in natura) da parte della Società o di IOL;<br/>
          (b) l’emissione o autorizzazione all’emissione di azioni, creazione o concessione di opzioni o diritti di sottoscrizione o acquisto sotto altra forma di azioni della Società o di IOL;<br/>
          (c) qualsiasi corrispettivo o onorario per consulenze, gestione, controllo, prestazione di servizi pagato dalla Società o da IOL o da società ad essa controllate e collegate in favore, rispettivamente, dei Venditori o di Libero o di uno dei soggetti loro collegati;<br/>
          (e) qualsiasi pagamento effettuato (in danaro o in natura) o beneficio attribuito dalla Società o IOL o società ad essa controllate e collegate in favore, rispettivamente, dei Venditori o di Libero o di uno dei soggetti loro collegati; e<br/>
          (f) qualsiasi accordo di sottoscrivere o porre in essere azioni o operazioni descritte nei precedenti paragrafi,<br/>
          ad eccezione di esborsi dovuti ad attività od operazioni espressamente consentite ai sensi dell’Accordo o diversamente concordate per iscritto dalle Parti e realizzate fino alla Data del <em>Closing</em>.
        </p>
</div>
</div>
<hr/>
<p align="center">
<strong>SEAT PAGINE GIALLE S.p.A.</strong>
</p>
<p>
      Ai sensi dell’art. 122 del D.Lgs. 24 febbraio 1998, n. 58 (“<strong>TUF</strong>”) e degli art. 127 e ss. del regolamento approvato con delibera Consob del 14 maggio 1999, n. 11971 (“<strong>Regolamento Emittenti</strong>”) GoldenTree Asset Management LP (“<strong>GTAM</strong>”) e GL Europe Luxembourg S.à r.l. (“<strong>GL
      Europe</strong>”) rendono noto quanto segue.
    </p>
<p align="left">
<strong>1. Premessa</strong>
</p>
<p>
      A) A seguito del deposito, in data 6 febbraio 2013, di un ricorso ex art. 161, comma 6, del r.d. 16 marzo 1942, n. 267, Seat Pagine Gialle S.p.A. (“<strong>SPG</strong>” o la “<strong>Società</strong>”) – società con azioni quotate sul Mercato Telematico Azionario gestito e organizzato da Borsa Italiana S.p.A. – presentava e successivamente
      modificava una proposta di concordato preventivo (la “<strong>Proposta</strong>”) la quale prevedeva, <em>inter alia</em>:
    </p>
<p>
<em>(i)</em> una fusione per incorporazione in SPG di una società operativa integralmente detenuta da SPG (Seat Pagine Gialle Italia S.p.A.) e un aumento di capitale della società risultante dalla fusione riservato ai creditori appartenenti alle classi B e C (vedi infra); e
    </p>
<p>
<em>(ii)</em> la suddivisione dei creditori di SPG in quattro classi, secondo posizioni giuridiche e interessi economici omogenei, e segnatamente:<br/>
      1.         una classe A, formata dai crediti assistiti da privilegio generale, per i quali si prevedeva il pagamento integrale in denaro;<br/>
      2.         una classe B, formata dai detentori del debito bancario riveniente da un contratto di finanziamento sottoscritto il 31 agosto 2012, degradati al chirografo nella misura dell’incapienza delle garanzie reali che ne assistevano il credito, per i quali si prevedeva  la soddisfazione di tale porzione del credito mediante attribuzione
      di azioni ordinarie di nuova emissione rivenienti dall’aumento di capitale di SPG che sarebbe stato deliberato nel contesto della fusione con Seat Pagine Gialle Italia S.p.A.;<br/>
      3.         una classe C, formata dagli obbligazionisti titolari dei c.d. Senior Secured Bonds, degradati al chirografo nella misura dell’incapienza delle garanzie reali che ne assistevano il credito, per i quali si prevedeva  la soddisfazione di tale porzione del credito mediante attribuzione di azioni ordinarie di nuova emissione
      rivenienti dall’aumento di capitale di SPG che sarebbe stato deliberato nel contesto della fusione con Seat Pagine Gialle Italia S.p.A.; e<br/>
      4.         una classe D, formata dagli altri creditori chirografari (principalmente fornitori), per i quali si prevedeva il pagamento in denaro in misura pari al 5%.
    </p>
<p>
      B) La Proposta è stata approvata dall’adunanza dei creditori della Società in data 10 luglio 2014 e omologata dal Tribunale di Torino in data 3 ottobre 2014, mentre l’assegnazione ai creditori delle nuove azioni rivenienti dall’aumento del capitale sociale di SPG si è perfezionata in data 23 dicembre 2014.
    </p>
<p>
      C) Alla data odierna The San Bernardino County Employees’ Retirement Association, GT NM LP, GoldenTree SG Partners LP e GoldenTree Asset Management Lux S.à r.l. (congiuntamente a GTAM, i “<strong>Soggetti Facenti Capo a GTAM</strong>”), per il tramite di GTAM in qualità di gestore delle proprie partecipazioni, detengono collettivamente una partecipazione
      pari al 29,02% del capitale sociale di SPG nelle seguente proporzioni:   
    </p>
<table border="1" cellpadding="0" cellspacing="0" width="100%">
<tbody>
<tr>
<td valign="top" width="354">
<br/>
<strong>Azionista</strong>
</td>
<td valign="top" width="189">
<p align="center">
<strong>Numero di azioni ordinarie</strong>
</p>
</td>
<td valign="top" width="174">
<p align="center">
<strong>Percentuale sul capitale sociale</strong>
</p>
</td>
</tr>
<tr>
<td valign="top" width="354">
<p>
              The San Bernardino County Employees’ Retirement Association
            </p>
</td>
<td valign="top" width="189">
<p>
              535.583.123
            </p>
</td>
<td valign="top" width="174">
<p>
              0,83%
            </p>
</td>
</tr>
<tr>
<td valign="top" width="354">
<p align="left">
              GT NM LP
            </p>
</td>
<td valign="top" width="189">
<p>
              133.908.950
            </p>
</td>
<td valign="top" width="174">
<p>
              0,21%
            </p>
</td>
</tr>
<tr>
<td valign="top" width="354">
<p align="left">
              GoldenTree SG Partners LP
            </p>
</td>
<td valign="top" width="189">
<p>
              354.114.307
            </p>
</td>
<td valign="top" width="174">
<p>
              0,55%
            </p>
</td>
</tr>
<tr>
<td valign="top" width="354">
<p align="left">
              GoldenTree Asset Management Lux S.à r.l.
            </p>
</td>
<td valign="top" width="189">
<p>
              17.628.387.482
            </p>
</td>
<td valign="top" width="174">
<p>
              27,43%
            </p>
</td>
</tr>
<tr>
<td valign="top" width="354">
<p align="left">
<strong>Totale facente capo a GTAM</strong>
</p>
</td>
<td valign="top" width="189">
<p>
              18.651.993.862
            </p>
</td>
<td valign="top" width="174">
<p>
              29,02%
            </p>
</td>
</tr>
</tbody>
</table>
<br/>
<br/>
<p>
      D) Alla data odierna GL Europe detiene n. 15.967.971.232 azioni ordinarie pari al 24,84% del capitale sociale di SPG.
    </p>
<p>
      E) In data 18 febbraio 2015 i Soggetti Facenti Capo a GTAM hanno formulato una richiesta formale di parere a Consob (il “<strong>Quesito</strong>”) volta a ottenere la conferma che la sottoscrizione di un patto parasociale tra i Soggetti Facenti Capo a GTAM e GL Europe avente ad oggetto le azioni rispettivamente detenute in SPG beneficerebbe di un’esenzione c.d. da
      “ristrutturazione” ai sensi dell’art. 49, paragrafo 1, lett. b), n. 1(i) del Regolamento Emittenti dall’obbligo di lanciare un’offerta pubblica di acquisto sulle restanti azioni della Società ai sensi dell’art. 106 e 109 del TUF.
    </p>
<p>
      F) In data 23 aprile 2015 si terrà l’assemblea ordinaria degli azionisti di SPG (l’“<strong>Assemblea 2015</strong>”) avente all’ordine del giorno, <em>inter alia</em>, la nomina dei nuovi membri del consiglio di amministrazione e del collegio sindacale della Società.
    </p>
<p>
      G) In data 29 marzo 2015 i Soggetti Facenti Capo a GTAM hanno depositato presso la Società <em>(i)</em> ai sensi dell’art. 14 dello statuto sociale di SPG una lista di sette candidati alla carica di consigliere di amministrazione della Società nelle persone dei Sigg.ri Vincenzo Santelia, David Alan Eckert, Corrado Sciolla, Michaela Castelli, Maria Elena Cappello,
      Francesca Fiore e Mauro Del Rio (la “L<strong>ista CdA</strong>”) e <em>(ii)</em> ai sensi dell’art. 22 dello statuto sociale di SPG una lista di candidati alla carica di sindaco effettivo e sindaco supplente di SPG, composta quali sindaci effettivi dai Sigg.ri Maurizio Gili, Ada Garzino Demo e Guido Natale Antonio Nori e quali sindaci supplenti dai Sigg.ri Massimo Parodi
      e Roberta Battistin (la “<strong>Lista CS</strong>”).
    </p>
<p>
      H) GL Europe ritiene che sia i candidati facenti parte della Lista CdA, sia i candidati facenti parte della Lista CS <em>(i)</em> sono candidati di elevata professionalità la cui esperienza potrà giovare sia alla Società sia agli azionisti e <em>(ii)</em> sono stati individuati ad esito di un processo molto selettivo gestito con il supporto professionale di consulenti
      specializzati.
    </p>
<p>
      I) Con comunicazione n. 0025962/15 del 2 aprile 2015 Consob ha formulato la propria risposta al Quesito confermando l’applicazione dell’esenzione c.d. da “ristrutturazione” di cui alla Premessa E.
    </p>
<p>
      L) I Soggetti Facenti Capo a GTAM e GL Europe hanno sottoscritto in data 2 aprile 2015 (la “<strong>Data di Sottoscrizione</strong>”) un patto parasociale avente ad oggetto taluni diritti di <em>governance</em> quali azionisti della Società (il “<strong>Patto</strong>”).
    </p>
<p>
<strong>2.  Società i cui strumenti sono oggetto di pattuizioni parasociali</strong>
</p>
<p>
      La disposizioni del Patto hanno ad oggetto azioni ordinarie della società Seat Pagine Gialle S.p.A., con sede in Torino, Corso Mortara n. 22, iscritta al Registro delle Imprese di Torino al n. 03970540963, capitale sociale interamente sottoscritto e versato Euro 20.000.000,00.
    </p>
<p>
<strong>3. Tipo di accordo</strong>
</p>
<p>
      Il Patto contiene clausole parasociali che rientrano nella categoria dei sindacati di voto di cui all’art. 122, comma 5, lett. a) del TUF.
    </p>
<p>
<strong>4.  Soggetti aderenti e strumenti finanziari oggetto del Patto</strong>
</p>
<p>
      Le pattuizioni contenute nel Patto vincolano:
    </p>
<p>
      -  GoldenTree Asset Management LP, con sede negli Stati Uniti d’America, New York, 10022, Park Avenue, n. 300, in qualità di <em>asset manager</em> delle partecipazioni dirette nel capitale sociale ordinario di SPG detenute da The San Bernardino County Employees’ Retirement Association, GT NM LP, GoldenTree SG Partners LP, e GoldenTree Asset Management Lux
      S.à r.l.; e
    </p>
<p>
      -   GL Europe Luxembourg S.à r.l. con sede in Lussemburgo, Boulevard Royal 25A, L-2449 iscritta al Registro delle Imprese del Lussemburgo n. B114977 e Codice Fiscale 2006 240 7620.
    </p>
<p>
      Il Patto aggrega complessive n. 34.619.965.094 azioni ordinarie SPG (le “<strong>Azioni Sindacate</strong>”), rappresentative del 53,87% circa del capitale sociale della Società, come indicato nella tabella che segue, che specifica altresì il numero delle azioni apportate da ciascuna Parte e la percentuale rappresentata da tali azioni rispetto al capitale sociale e al
      totale delle azioni conferite al Patto.
    </p>
<table border="1" cellpadding="0" cellspacing="0" width="100%">
<tbody>
<tr>
<td valign="top" width="32%">
<strong>Partecipante al Patto</strong>
</td>
<td valign="top" width="35%">
<p>
<strong>Numero di azioni ordinarie di SPG detenute</strong>
</p>
</td>
<td valign="top" width="31%">
<p>
<strong>% sul capitale sociale ordinario di SPG</strong>
</p>
</td>
</tr>
<tr>
<td valign="top" width="32%">
<p>
<strong>Soggetti Facenti Capo a GTAM</strong>
</p>
</td>
<td valign="top" width="35%">
<p>
              18.651.993.816
            </p>
</td>
<td valign="top" width="31%">
<p>
              29,02%
            </p>
</td>
</tr>
<tr>
<td valign="top" width="32%">
<p>
<strong>GL Europe</strong>
</p>
</td>
<td valign="top" width="35%">
<p>
              15.967.971.232
            </p>
</td>
<td valign="top" width="31%">
<p>
              24,84%
            </p>
</td>
</tr>
</tbody>
</table>
<br/>
<br/>
<p>
<strong>5.  Contenuto del Patto</strong>
</p>
<p>
      Il Patto ha ad oggetto l’impegno delle Parti,
    </p>
<p>
      1.  con riferimento all’Assemblea 2015:
    </p>
<p>
<em>(i)</em> a registrare tutte le Azioni Sindacate rispettivamente detenute dai Soggetti Facenti Capo a GTAM e da GL Europe in tempo utile per partecipare all’Assemblea 2015;
    </p>
<p>
<em>(ii)</em> a partecipare all’Assemblea 2015 per il tramite di propri rappresentanti debitamente autorizzati;
    </p>
<p>
<em>(iii)</em>  a formulare una proposta comune in merito al numero di membri del Consiglio di Amministrazione;
    </p>
<p>
<em>(iv)</em> ad esercitare, in favore della Lista CdA e della Lista CS, nonché in favore della proposta comune relativa al numero di membri del Consiglio di Amministrazione, tutti i diritti di voto relativi alle Azioni Sindacate;
    </p>
<p>
<em>(v)</em> a formulare una proposta condivisa tra le Parti in merito alla remunerazione del Consiglio di Amministrazione e del Collegio Sindacale (la “<strong>Proposta di Remunerazione</strong>”);
    </p>
<p>
<em>(vi)</em> ad esercitare, in favore della Proposta di Remunerazione, tutti i diritti di voto relativi alle Azioni Sindacate;
    </p>
<p>
      (collettivamente le materie sub <em>(i)</em>, <em>(ii)</em>, <em>(iii)</em>, <em>(iv)</em>, <em>(v)</em> e <em>(vi)</em> sopra, gli “<strong>Impegni Relativi all’Assemblea 2015</strong>”).
    </p>
<p>
      2.  con riferimento all’attività della Società:
    </p>
<p>
<em>(i)</em>  a consultarsi sulle materie all’ordine del giorno dell’assemblea di SPG al fine di scambiarsi informazioni e valutazioni sugli argomenti che saranno trattati in assemblea, nonché indicazioni in merito alle proprie intenzioni di voto, il tutto con l’espressa previsione che ciascuna Parte – successivamente all’Assemblea 2015, rimane
      libera di esercitare il diritto di voto ad essa spettante in modo del tutto discrezionale; e
    </p>
<p>
<em>(ii)</em>  ad informarsi reciprocamente in merito a possibili operazioni straordinarie in cui una delle Parti dovesse essere coinvolta con riferimento alle Azioni Sindacate di cui è titolare, direttamente o indirettamente, in modo da condividere le informazioni in proprio possesso e discutere, in buona fede, in merito all’operazione potenziale;<br/>
      (collettivamente le materie sub <em>(i)</em> e <em>(ii)</em> sopra gli “<strong>Impegni di Consultazione</strong>”).
    </p>
<p>
<strong>6. Durata del Patto</strong>
</p>
<p>
      Il Patto avrà durata:<br/>
      -   con riferimento agli Impegni Relativi all’Assemblea 2015, fino al giorno di calendario successivo all’Assemblea 2015; e<br/>
      -   con riferimento agli Impegni di Consultazione, fino alla scadenza del terzo anniversario dalla Data di Sottoscrizione del Patto, ferma restando che prima di tale data ciascuna Parte può recedere dal Patto con preavviso scritto di almeno 30 giorni.
    </p>
<p>
<strong>7. Deposito del Patto presso l’ufficio del Registro delle Imprese</strong>
</p>
<p>
      Il Patto è stato depositato presso il Registro delle Imprese di Torino in data 3 aprile 2015 (prot. PRA/43275/2015).
    </p>
<p>
      3 aprile 2015
    </p>
<p>
<strong>[SK.11.15.1]