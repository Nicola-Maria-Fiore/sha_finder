/b>
</p>
<hr/>
<p align="center">
<b><span style="TEXT-TRANSFORM: uppercase">Bialetti Industrie S.p.A.</span></b>
</p>
<p>
      In data 18 marzo 2008, la società Bialetti Holding S.r.l., con sede legale in Coccaglio (Brescia), via Fogliano n. 1, iscritta al Registro delle Imprese di Brescia al n. 01669640987 ("<b>BH</b>") e il sig. Ugo Forner, nato a Bressanone (BZ) il 24 agosto 1957 e residente a Lazise, Località Monticoli n. 5, codice fiscale FRNGUO57M24B160N ("<b>Forner</b>") hanno
      stipulato un patto parasociale ("<b>Patto</b> <b>Parasociale</b>") avente ad oggetto la disciplina dei rapporti tra BH e Forner (congiuntamente le "<b>Parti</b>" e ciascuna una "<b>Parte</b>") in relazione a trasferimenti delle azioni di Bialetti Industrie S.p.A. ("<b>Società</b>") di proprietà di Forner.
    </p>
<p>
      Il Patto Parasociale diverrà efficace in data 16 aprile 2008 ("<b>Data di Efficacia</b>"), data in cui BH trasferirà a Forner le azioni oggetto del Patto Parasociale.
    </p>
<p>
<b>1. Società i cui strumenti sono oggetto del Patto Parasociale</b>
</p>
<p>
      Bialetti Industrie S.p.A. con sede legale in Coccaglio (Brescia), via Fogliano n. 1, iscritta al Registro delle Imprese di Brescia al numero 0302320248, capitale sociale pari ad Euro 18.750.000, rappresentato da n. 75.000.000 azioni ordinarie del valore nominale di Euro 0,25 cadauna (<b>"Bialetti"</b>).
    </p>
<p>
<b>2. Strumenti finanziari oggetto del Patto Parasociale e percentuale rispetto al capitale sociale</b>
</p>
<p>
      Il Patto Parasociale ha ad oggetto n. 300.000 azioni Bialetti ("<b>Azioni</b>") detenute da Forner, pari allo 0,4% del Capitale sociale. BH esercita il controllo della Società ai sensi dell’articolo 93 del Decreto Legislativo n. 58 del 24 febbraio 1998. BH è a sua volta controllata dal signor Francesco Ranzoni.
    </p>
<p>
<b>3. Contenuto del Patto Parasociale</b>
</p>
<p>
      A decorrere dalla Data di Efficacia e per tutta la durata del Patto Parasociale ("<b>Periodo di <i>Lock-up</i></b>"), Forner non potrà trasferire o disporre in alcun modo delle Azioni, fatta eccezione per i seguenti casi:
    </p>
<p>
      (i) Trasferimenti di Azioni effettuati da Forner con il previo consenso scritto di BH;
    </p>
<p>
      (ii) Trasferimenti di Azioni in favore di BH;
    </p>
<p>
      (iii) Trasferimenti delle Azioni a società Controllate da Forner a condizione che (a) il trasferimento venga preventivamente comunicato a BH; (b) la società avente causa aderisca al Patto incondizionatamente; e (c) Forner si impegni a ri-acquistare le Azioni trasferite qualora cessi il rapporto di controllo con la società avente causa.
    </p>
<p>
<b>4. Durata, Efficacia e modifiche</b>
</p>
<p>
      Il Patto Parasociale sarà valido, efficace e vincolante per un periodo di tre anni a partire dalla Data di Efficacia. Il Patto Parasociale si risolverà automaticamente qualora BH dovesse perdere la disponibilità della maggioranza dei diritti di voto esercitabili nell’assemblea ordinaria di Bialetti.
    </p>
<p>
<b>5. Tipologia di Patto</b>
</p>
<p>
      Il Patto può essere ricondotto alle tipologie indicate all'articolo 122 del Decreto Legislativo n. 58 del 24 febbraio 1998 e, segnatamente, a quelle di cui al comma quinto, lettere a), b) e c) di tale disposizione.
    </p>
<p>
<b>6. Deposito del Patto</b>
</p>
<p>
      Il Patto Parasociale di cui al presente estratto è stato comunicato a Consob e depositato presso l’Ufficio del Registro delle Imprese di Brescia ai sensi di legge.
    </p>
<p>
      28 marzo 2008
    </p>
<p>
<b>[BAB.2.08.1]