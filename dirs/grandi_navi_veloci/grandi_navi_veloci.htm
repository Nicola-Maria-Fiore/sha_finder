<html>
  <head>
    <title>
      GRANDI NAVI VELOCI SPA - Estratto del patto parasociale
    </title>
    <meta name="subjectList" content="stp" />
    <meta name="linkid" content="150045" />
    <meta name="Description" content="GRANDI NAVI VELOCI SPA - Estratto del patto parasociale" />
    <meta name="ss_family" content="stpatti" />
    <meta name="societa" content="GRANDI NAVI VELOCI S.P.A." />
    <meta name="ss_table" content="stpatti" />
    <meta name="TemplateType" content="/system/modules/it.reply.yh.opencms.modules.consob/templates/default" />
    <meta name="date" content="2004-10-22" />
    <meta name="synchro" content="N;consob;1099564833010" />
    <meta name="codconsob" content="109459" />
  </head>
  <body>
    <p>
      <b>Estratto dei patti parasociali comunicati alla Consob ai sensi dell&#39;art. 122 del d.lgs. 24.2.1998, n. 58</b>
    </p>
    <p align="center">
      <b>GRANDI NAVI VELOCI S.P.A.</b>
    </p>
    <p>
      <strong>Ai sensi della Delibera Consob n. 11971 del 14.5.1999 e successive modifiche (il &quot;Regolamento Emittenti&quot;) si rende nota l&#39;esistenza di un patto parasociale, stipulato in data 12 ottobre 2004 (il &quot;Patto Parasociale&quot;) ed avente ad oggetto le partecipazioni detenute dagli aderenti al Patto Parasociale in Barla S.&#224; r.l. (&quot;Barla&quot; o la
      &quot;Societ&#224;&quot;), societ&#224; indirettamente controllante Grandi Navi Veloci S.p.A., le cui azioni sono quotate sul Mercato Telematico Azionario organizzato e gestito da Borsa Italiana S.p.A.</strong>
    </p>
    <p>
      <strong>1. Societ&#224; i cui strumenti finanziari sono oggetto del Patto Parasociale</strong>
    </p>
    <p>
      Barla &#232; una societ&#224; di diritto lussemburghese, con sede in Lussemburgo L-1913, Rue L&#233;andre Lacroix, 12, capitale sociale di Euro 1.500.000 i.v., suddiviso in n. 60.000 <em>parts sociales</em> (le &quot;<strong>Azioni Barla</strong>&quot;) del valore nominale di Euro 25 ciascuna.
    </p>
    <p>
      Barla detiene l&#39;intero capitale sociale (ad eccezione di n. 1 azione di classe &quot;B&quot; di propriet&#224; di Grimaldi Holding S.p.A.) di Vento S.p.A. (&quot;<strong>Vento</strong>&quot;), societ&#224; di diritto italiano con sede legale a Palermo, Calata Marinai d&#39;Italia, C.F. e Partita IVA n. 04480490962, la quale, a sua volta, detiene una partecipazione di controllo, pari al
      70,89% circa, del capitale sociale di Grandi Navi Veloci S.p.A. (&quot;<strong>GNV</strong>&quot;), societ&#224; di diritto italiano, con sede legale a Palermo, Calata Marinai d&#39;Italia, C.F. e Partita IVA n. 00114430820, le cui azioni sono quotate sul Mercato Telematico Azionario organizzato e gestito da Borsa Italiana S.p.A.
    </p>
    <p>
      Con riferimento all&#39;azione di classe &quot;B&quot; del capitale sociale di Vento, si precisa che lo statuto sociale di detta societ&#224; - adottato al fine di riflettere nello stesso le disposizioni del Patto Parasociale - attribuisce ai titolari della stessa una serie di diritti amministrativi speciali; in particolare e come pi&#249; ampiamente descritto nel successivo paragrafo 5 del
      presente estratto, i titolari delle azioni di classe &quot;B&quot; hanno il diritto di nominare - in base alle clausole di voto per lista inserite nello statuto di Vento - un numero di componenti del Consiglio di Amministrazione e del Collegio Sindacale della societ&#224;, mentre la presenza ed il voto favorevole di tali titolari sono necessari al fine dell&#39;adozione di determinate
      deliberazioni assembleari e consiliari.
    </p>
    <p>
      <strong>2. Numero delle azioni oggetto del Patto Parasociale</strong>
    </p>
    <p>
      Gli aderenti al Patto Parasociale (collettivamente, le <strong>&quot;Parti Sindacate</strong>&quot;) hanno conferito al Patto Parasociale stesso tutte le Azioni Barla di rispettiva propriet&#224;, per un numero complessivo pari a 60.000 Azioni Barla, rappresentanti il 100% del relativo capitale sociale.
    </p>
    <p>
      <strong>3. Soggetti aderenti al Patto Parasociale</strong>
    </p>
    <p>
      La tabella indica tutti i soggetti che hanno sottoscritto il Patto Parasociale e la rispettiva quota di partecipazione al capitale di Barla:
    </p>
    <table class="basicTable" cellspacing="0" cellpadding="0" border="1">
      <tr valign="top">
        <td width="248">
          <b>Soggetto</b>
        </td>
        <td align="middle" width="201">
          <b>Numero Azioni Barla&#160;<br />
          (valore nominale: Euro 25)</b>
        </td>
        <td align="middle" width="174">
          <b>% sul capitale sociale&#160;<br />
          di Barla</b>
        </td>
        <td align="middle" width="214">
          <b>% sul capitale sociale apportato al Patto Parasociale</b>
        </td>
      </tr>
      <tr valign="top">
        <td width="248">
          ISERRY LUX S.&#192; R.L.
        </td>
        <td align="right" width="201">
          47.793
        </td>
        <td align="right" width="174">
          79,66
        </td>
        <td align="right" width="214">
          79,66
        </td>
      </tr>
      <tr valign="top">
        <td width="248">
          GRIMALDI HOLDING S.P.A.
        </td>
        <td align="right" width="201">
          10.200
        </td>
        <td align="right" width="174">
          17
        </td>
        <td align="right" width="214">
          17
        </td>
      </tr>
      <tr valign="top">
        <td width="248">
          ALDO GRIMALDI
        </td>
        <td align="right" width="201">
          0
        </td>
        <td align="right" width="174">
          0
        </td>
        <td align="right" width="214">
          0
        </td>
      </tr>
      <tr valign="top">
        <td width="248">
          ALESSANDRA GRIMALDI
        </td>
        <td align="right" width="201">
          1.200
        </td>
        <td align="right" width="174">
          2
        </td>
        <td align="right" width="214">
          2
        </td>
      </tr>
      <tr valign="top">
        <td width="248">
          ISABELLA GRIMALDI
        </td>
        <td align="right" width="201">
          600
        </td>
        <td align="right" width="174">
          1
        </td>
        <td align="right" width="214">
          1
        </td>
      </tr>
      <tr valign="top">
        <td width="248">
          PERMIRA ASSOCIATI S.P.A.
        </td>
        <td align="right" width="201">
          205
        </td>
        <td align="right" width="174">
          0,34
        </td>
        <td align="right" width="214">
          0,34
        </td>
      </tr>
      <tr valign="top">
        <td width="248">
          FERRUCCIO ROSSI
        </td>
        <td align="right" width="201">
          1
        </td>
        <td align="right" width="174">
          0,002
        </td>
        <td align="right" width="214">
          0,002
        </td>
      </tr>
      <tr valign="top">
        <td width="248">
          FEDERICO SARUGGIA
        </td>
        <td align="right" width="201">
          1
        </td>
        <td align="right" width="174">
          0,002
        </td>
        <td align="right" width="214">
          0,002
        </td>
      </tr>
      <tr valign="top">
        <td width="248">
          <b>TOTALE</b>
        </td>
        <td align="right" width="201">
          <b>60.000</b>
        </td>
        <td align="right" width="174">
          <b>100%</b>
        </td>
        <td align="right" width="214">
          <b>100%</b>
        </td>
      </tr>
    </table>
    <br />
    <br />
     
    <p>
      Ai fini del Patto Parasociale, Iserry Lux S.&#224; r.l. (&quot;<strong>Iserry Lux</strong>&quot;), Permira Associati S.p.A. (&quot;<strong>Permira</strong>&quot;) ed i signori Federico Saruggia e Ferruccio Rossi sono congiuntamente definiti i &quot;<strong>Soci Permira</strong>&quot;, mentre Grimaldi Holding S.p.A. (&quot;<strong>Grimaldi Holding</strong>&quot;) e le signore Alessandra
      Grimaldi ed Isabella Grimaldi sono congiuntamente definite i &quot;<strong>Soci Grimaldi</strong>&quot;.
    </p>
    <p>
      Con riferimento alla compagine azionaria di Iserry Lux - e a parziale rettifica di quanto gi&#224; comunicato da Vento in data 13 ottobre 2004, ai sensi e per gli effetti di cui all&#39;art. 37, comma 2, del Regolamento Emittenti - si precisa che circa il 98% del capitale sociale di Iserry Lux &#232; detenuto da Permira Europe III GP Ltd., societ&#224; di Guernsey, il cui capitale sociale
      &#232; - a sua volta - interamente detenuto da Permira Holdings Ltd., societ&#224; anch&#39;essa di Guernsey (&quot;<strong>Permira Holdings</strong>&quot;).
    </p>
    <p>
      Permira Holdings &#232; indirettamente posseduta per la totalit&#224; del suo capitale sociale da una pluralit&#224; di persone fisiche di diversa nazionalit&#224; nessuna delle quali esercita singolarmente il controllo su detta societ&#224; ai sensi dell&#39;art. 93 del D.Lgs. 24 febbraio 1998, n. 58 (il &quot;<strong>Testo Unico</strong>&quot;).Si precisa, inoltre, che Permira Europe III
      GP Ltd. detiene la partecipazione di controllo in Iserry Lux, in qualit&#224; di <em>&quot;General Partne</em>r&quot;di Permira Europe III GP LP, una <em>limited partnership</em> costituita ai sensi delle leggi di Guernsey. Quest&#39;ultima &#232; - a sua volta - il <em>&quot;General Partne</em>r&quot; di alcune <em>limited partnerships</em> che compongono il fondo Permira Europe III e che
      raccolgono capitali di rischio principalmente di investitori istituzionali di diverse giurisdizioni, i quali partecipano al fondo (ovvero alle suddette <em>limited partnerships</em> costituenti il fondo) in qualit&#224; di <em>&quot;Limited Partner</em>s&quot;, sprovvisti pertanto di qualsiasi potere gestorio o di interferenza nella gestione.
    </p>
    <p>
      <strong>4. Controllo della societ&#224; quotata in virt&#249; del Patto Parasociale</strong>
    </p>
    <p>
      Permira Holdings per il tramite di Iserry Lux, la quale detiene una partecipazione pari al 79,66% del capitale sociale di Barla, esercita individualmente ed indirettamente il controllo di diritto sia di Barla (diretta controllante dell&#39;Offerente), sia conseguentemente, della societ&#224; quotata GNV, ai sensi dell&#39;art. 2359, primo comma, punto 1), del codice civile.
    </p>
    <p>
      <strong>5. Contenuto del Patto Parasociale</strong>
    </p>
    <p>
      Con il Patto Parasociale, le Parti Sindacate hanno assunto reciproci diritti ed obblighi volti, da un lato, a disciplinare i loro rapporti con riferimento all&#39;OPA Obbligatoria (come definita nel successivo punto a)) ed alle successive operazioni finalizzate alla revoca delle azioni di GNV dalla quotazione; dall&#39;altro lato, a regolare i reciproci rapporti quali azionisti di Barla,
      nonch&#233; le modalit&#224; di amministrazione e di gestione di Barla e delle controllate Vento e GNV.
    </p>
    <p>
      Si precisa che gli statuti sociali di Barla e di Vento sono stati adottati al fine di riflettere negli stessi - per quanto possibile - le disposizioni contenute nel Patto Parasociale. In particolare, nell&#39;ambito dello statuto sociale di Vento, i diritti spettanti ai Soci Grimaldi (come di seguito descritti) sono attribuiti ai titolari dell&#39;azione di classe &quot;B&quot;, attualmente
      di propriet&#224; di Grimaldi Holding.
    </p>
    <p>
      In particolare il Patto Parasociale prevede quanto segue:
    </p>
    <p>
      a) <u>Offerta Pubblica di Acquisto Obbligatoria su azioni GNV e successive operazioni</u>.
    </p>
    <p>
      In relazione all&#39;offerta pubblica di acquisto obbligatoria che Vento &#232; tenuta a promuovere sulla totalit&#224; delle azioni ordinarie di GNV, ai sensi dell&#39;art. 106, primo comma, del Testo Unico - a seguito e per effetto dell&#39;acquisto da parte della stessa di una partecipazione di controllo nel capitale sociale di GNV perfezionatosi in data 12 ottobre 2004,
      (l&#39;&quot;<strong>OPA Obbligatoria</strong>&quot;) - le Parti Sindacate hanno concordato che, ove ne ricorrano i presupposti ad esito dell&#39;OPA Obbligatoria, Vento dar&#224; corso ad una successiva offerta pubblica di acquisto residuale, volta ad ottenere da Borsa Italiana S.p.A. il provvedimento di revoca delle azioni GNV dalla quotazione (l&#39;&quot;<strong>OPA
      Residuale</strong>&quot;), con possibilit&#224; di esercizio dei diritti di acquisto di cui all&#39;art. 111 del Testo Unico, ove se ne verificassero i presupposti ad esito dell&#39;OPA Residuale.
    </p>
    <p>
      b) <u>Deliberazioni assembleari</u>.
    </p>
    <p>
      Il Patto Parasociale condiziona la validit&#224; delle deliberazioni assembleari aventi ad oggetto le materie di seguito elencate, quanto a Barla, alla presenza ed al voto favorevole dei Soci Grimaldi, mentre quanto a Vento e GNV, al preventivo consenso scritto dei Soci Grimaldi:
    </p>
    <blockquote>
      <p>
        (i) modificazioni dell&#39;oggetto sociale;
      </p>
      <p>
        (ii) aumenti di capitale, anche al servizio dell&#39;emissione di prestiti obbligazionari convertibili o di altri strumenti finanziari simili, con l&#39;eccezione di eventuali aumenti obbligatori per legge, ovvero finalizzati al collocamento in borsa delle Azioni Barla (o di suoi eventuali successori), ovvero ancora finalizzati all&#39;esecuzione dell&#39;OPA Obbligatoria e/o dell&#39;OPA
        Residuale;
      </p>
      <p>
        (iii) messa in liquidazione anticipata e scioglimento;
      </p>
      <p>
        (iv) fusioni e scissioni, con l&#39;eccezione della eventuale fusione (diretta o inversa) tra Vento e GNV;
      </p>
      <p>
        (v) rimborso dei finanziamenti soci ai Soci Permira e ai Soci Grimaldi non con modalit&#224; <em>pari passu</em>;
      </p>
      <p>
        (vi) modificazione delle disposizioni contenute agli articoli 6 <em>(Diritto di prelazion</em>e), 7 <em>(Diritti ed obblighi di co-vendit</em>a), 10 <em>(Consiglio di Amministra-zion</em>e), 11 <em>(Deliberazioni del Consiglio di Amministrazion</em>e) e 14 <em>(Deliberazioni assemblear</em>i) dello statuto di Barla e, <em>mutatis mutandi</em>s, dello statuto di Vento e GNV.
      </p>
    </blockquote>
    <p>
      Nell&#39;eventualit&#224; in cui, prima della scadenza del termine di durata del Patto Parasociale, si verifichi uno degli Eventi di Inefficacia Parziale (come definiti al successivo punto g)), la validit&#224; delle deliberazioni assembleari di Barla aventi ad oggetto le materie di seguito elencate &#232; condizionata alla presenza ed al voto favorevole dei Soci Grimaldi, mentre per la
      validit&#224; delle deliberazioni assembleari di Vento e GNV &#232; necessario il preventivo consenso scritto dei Soci Grimaldi:
    </p>
    <blockquote>
      <p>
        (1) le materie sopra elencate ai punti (i), (iii), (iv), (v) e (vi); e
      </p>
      <p>
        (2) aumenti di capitale anche al servizio dell&#39;emissione di prestiti obbligazionari convertibili o di altri strumenti finanziari simili, con l&#39;eccezione di eventuali aumenti obbligatori per legge, ovvero finalizzati al collocamento presso un mercato organizzato e gestito dalla Borsa Italiana S.p.A. o in altro mercato regolamentato, delle Azioni Barla (o di suoi successori), ovvero
        ancora qualora l&#39;aumento di capitale sia finalizzato all&#39;acquisto da parte di Barla, Vento o GNV di partecipazioni in societ&#224; o in altri enti o di aziende operanti nel settore del cabotaggio di passeggeri e/o merci su rotte nazionali ed internazionali o in settori sinergici a quelli in cui opera GNV o all&#39;acquisto o costruzione di navi.
      </p>
      <p>
        Salvo diverso accordo scritto tra le Parti Sindacate, i predetti aumenti di capitale non potranno essere deliberati se non a valori (e, quindi, con la previsione se del caso di un sovrapprezzo azioni) tali da tener conto del patrimonio netto effettivo (comprensivo di eventuali finanziamenti soci) di Barla, alla data dell&#39;aumento di capitale, cos&#236; da ridurre, al minimo,
        l&#39;effetto diluitivo per i Soci Grimaldi, qualora questi ultimi decidessero di non sottoscrivere la propria quota di aumento di capitale di Barla ovvero di sottoscriverne solamente una parte.
      </p>
    </blockquote>
    <p>
      c) <u>Composizione dei Consigli di Amministrazione</u>.
    </p>
    <p>
      Le Parti Sindacate si sono impegnate, per quanto di rispettiva competenza, a fare in modo che per tutta la durata del Patto Parasociale, salvo il caso di Eventi di Inefficacia Parziale (come definiti al successivo punto g)):
    </p>
    <blockquote>
      <p>
        (i) Barla sia amministrata da un Consiglio di Amministrazione composto da cinque membri, di cui tre nominati tra quelli designati dai Soci Permira ed i rimanenti due nominati tra quelli designati dai Soci Grimaldi;
      </p>
      <p>
        (ii) Vento sia amministrata da un Consiglio di Amministrazione composto da cinque membri e Barla, intervenendo nell&#39;assemblea di Vento, eserciti il diritto di voto spettante alle proprie azioni in modo tale che tre amministratori di Vento vengano nominati tra quelli designati dai Soci Permira ed i rimanenti due vengano nominati tra quelli designati dai Soci Grimaldi;
      </p>
      <p>
        (iii) Vento intervenendo nell&#39;assemblea di GNV eserciti il diritto voto spettante alle proprie azioni in modo tale che GNV sia amministrata da un Consiglio di Amministrazione composto da nove membri, di cui cinque indicati dai Soci Permira, due indicati dai Soci Grimaldi e due membri indipendenti.
      </p>
      <p>
        Il Patto Parasociale prevede espressamente che i due rappresentanti nominati su designazione dei Soci Grimaldi nei Consigli di Amministrazione rispettivamente di Barla, Vento e GNV siano il signor Aldo Grimaldi e la signora Alessandra Grimaldi ovvero, nel caso in cui gli stessi non possano o non vogliano ricoprire tali cariche, fermo restando quanto previsto con riferimento al caso di
        Eventi di Inefficacia Parziale (come definiti al successivo punto g)), le altre persone indicate congiuntamente dai Soci Grimaldi.
      </p>
      <p>
        Nel caso in cui, prima della scadenza del termine di durata del Patto Parasociale, si verifichi uno degli Eventi di Inefficacia Parziale (come definiti al successivo punto g)), i Soci Permira si impegnano a far s&#236; che, per la durata residua dello stesso, almeno un membro del Consiglio di Amministrazione rispettivamente di Barla, Vento e GNV sia nominato su designazione dei Soci
        Grimaldi, restando inteso che tale persona dovr&#224; essere la signora Alessandra Grimaldi ovvero, nell&#39;ipotesi in cui la stessa non voglia o non possa ricoprire tale carica, altra persona designata congiuntamente dai Soci Grimaldi.
      </p>
    </blockquote>
    <p>
      d) <u>Cariche Sociali e Incentivazione del <em>Management.</em></u>
    </p>
    <p>
      Il Patto Parasociale prevede che il signor Aldo Grimaldi sia nominato Presidente del Consiglio di Amministrazione di Barla, Vento e GNV e che le Parti Sindacate individuino di comune accordo un Direttore Generale di GNV e concordino congiuntamente i poteri da conferire allo stesso in caso di nomina.
    </p>
    <p>
      Le Parti Sindacate hanno, inoltre, convenuto di introdurre uno schema di incentivazione del <em>management</em> di GNV, sotto forma di <em>stock options</em> o del diverso strumento che sar&#224; considerato pi&#249; opportuno, collegato ai risultati dell&#39;investimento nella stessa GNV che saranno, direttamente o indirettamente, conseguiti dalle Parti Sindacate in uscita.
    </p>
    <p>
      e) <u>Deliberazioni consiliari</u>.
    </p>
    <p>
      Il Patto Parasociale prevede che i Consigli di Amministrazione di Barla e Vento deliberino con il voto favorevole di almeno quattro amministratori su cinque, e che il Consiglio di Amministrazione di GNV deliberi con il voto favorevole di almeno otto amministratori su nove e, comunque, in tutti i predetti casi, con il voto favorevole di almeno uno degli amministratori nominati su
      designazione dei Soci Grimaldi, sulle seguenti materie:
    </p>
    <blockquote>
      <p>
        (i) acquisto o vendita (o altri atti di disposizione) di partecipazioni ed aziende e relative modalit&#224; di finanziamento;
      </p>
      <p>
        (ii) acquisto o vendita (o altri atti di disposizione) di immobili e navi e relative modalit&#224; di finanziamento, ivi inclusa la locazione finanziaria;
      </p>
      <p>
        (iii) stipulazione di contratti di locazione ultranovennali;
      </p>
      <p>
        (iv) concessione di garanzie personali e reali, anche atipiche, a favore di terzi per importi superiori ad Euro 1.500.000,00;
      </p>
      <p>
        (v) effettuazione di investimenti per importi superiori ad Euro 2.500.000,00 (duemilionicinquecentomila);
      </p>
      <p>
        (vi) alienazione di cespiti di valore superiore ad Euro 5.000.000,00 (cinquemilioni);
      </p>
      <p>
        (vii) stipulazione di contratti di noleggio a scafo nudo e a tempo di navi che abbiano una durata superiore a 12 mesi;
      </p>
      <p>
        (viii) apertura e chiusura di linee di trasporto marittimo e avvio di nuove attivit&#224; d&#39;impresa;
      </p>
      <p>
        (ix) nomina del Presidente;
      </p>
      <p>
        (x) conferimento, modifica e revoca dei poteri delegati al Presidente;
      </p>
      <p>
        (xi) conferimento di istruzioni al rappresentante della societ&#224; per l&#39;esercizio del diritto di voto nelle assemblee delle societ&#224; direttamente controllate in relazione alle (1) materie elencate al precedente punto b); (2) alla nomina degli organi sociali e (3) alle materie sopra elencate;
      </p>
    </blockquote>
    <p>
      f) <u>Composizione del Collegio Sindacale</u>.
    </p>
    <p>
      Il Patto Parasociale prevede l&#39;obbligo delle Parti Sindacate, per quanto di rispettiva competenza, a fare in modo che, per tutta la durata dello stesso, salvo il caso di Eventi di Inefficacia Parziale (come definiti al successivo punto g)):
    </p>
    <blockquote>
      <p>
        (i) il Collegio Sindacale di Vento sia costituito da tre membri effettivi e due supplenti, di cui almeno un membro effettivo ed un membro supplente siano nominati su designazione dei Soci Grimaldi, restando comunque inteso che il Presidente del Collegio Sindacale sar&#224; indicato dai Soci Permira;
      </p>
      <p>
        (ii) Vento, intervenendo all&#39;assemblea di GNV, eserciti il diritto di voto spettante alle proprie azioni affinch&#233; il Collegio Sindacale di GNV, nel rispetto delle disposizioni dell&#39;art. 17 dello statuto sociale della stessa, sia composto da un Presidente designato dai Soci Permira, da un sindaco effettivo designato dai Soci Grimaldi e da un sindaco effettivo designato dai
        soci di minoranza di GNV, nonch&#233; da un sindaco supplente designato dai Soci Permira e da un altro sindaco supplente designato dai soci di minoranza di GNV;
      </p>
      <p>
        Nel caso in cui, prima della scadenza del termine di durata del Patto Parasociale, si verifichi uno degli Eventi di Inefficacia Parziale (come definiti al successivo punto g)), i Soci Permira si impegnano a far s&#236; che, per la durata residua dello stesso, almeno un membro effettivo ed un membro supplente del Collegio Sindacale rispettivamente di Vento e GNV sia nominato su
        designazione dei Soci Grimaldi.
      </p>
    </blockquote>
    <p>
      g) <u>Inefficacia Parziale delle previsioni in materia di <em>Corporate Governance</em></u>.
    </p>
    <p>
      Il Patto Parasociale prevede che le disposizioni descritte nei precedenti punti b), c), d), e) ed f) perdano immediatamente efficacia in ciascuno dei seguenti casi (&quot;<strong>Eventi di Inefficacia Parziale</strong>&quot;):
    </p>
    <blockquote>
      <p>
        (i) laddove la maggioranza del capitale sociale di Grimaldi Holding, per qualsiasi ragione (anche <em>mortis caus</em>a), cessi di essere detenuta dal signor Aldo Grimaldi (ovvero dalla signora Alessandra Grimaldi anche congiuntamente al signor Aldo Grimaldi); e/o
      </p>
      <p>
        (ii) nel caso in cui Aldo Grimaldi cessi di ricoprire le cariche di amministratore di Barla, Vento e di GNV per qualsiasi ragione, diversa (1) dalla revoca senza giusta causa o senza giustificato motivo soggettivo, ovvero (2) dalle dimissioni volontarie per giusta causa o giustificato motivo soggettivo, ovvero (3) dalla mancata rinomina causata dai Soci Permira in violazione di quanto
        previsto dal Patto Parasociale, una volta che lo stesso sia cessato dalla carica.
      </p>
    </blockquote>
    <p>
      h) <u>Diritto ed obbligo di covendita</u>.
    </p>
    <p>
      In caso di cessione a terzi (ossia a soggetti diversi dalle Parti Sindacate, il &quot;<strong>Terzo Acquirente</strong>&quot;) di tutte le, o parte delle, Azioni Barla (ovvero dei diritti derivanti o connessi a dette Azioni Barla, i &quot;<strong>Diritti</strong>&quot;) detenute dai Soci Permira, nonch&#233; della corrispondente quota dei finanziamenti soci eventualmente concessi alla
      Societ&#224; dai Soci Permira (di seguito, unitamente alle Azioni ed ai Diritti, le &quot;<strong>Azioni Cedute</strong>&quot;)), il Patto Parasociale prevede che, qualora i Soci Grimaldi non intendano esercitare il diritto di prelazione di cui all&#39;articolo 6 dello statuto sociale di Barla relativamente alle Azioni Cedute, gli stessi abbiano il diritto di cedere al Terzo Acquirente le
      proprie Azioni Barla (e/o i relativi Diritti), unitamente alla corrispondente quota dei finanziamenti soci eventualmente concessi dai Soci Grimaldi alla Societ&#224; (collettivamente, la &quot;<strong>Partecipazione AG</strong>&quot;), in misura proporzionale alle Azioni Cedute, al medesimo prezzo per azione ed alle medesime condizioni contrattuali concordate tra i Soci Permira ed il Terzo
      Acquirente. Inoltre, il Patto Parasociale prevede che qualora le Azioni Cedute rappresentino la totalit&#224; delle Azioni Barla detenute dai Soci Permira, la Partecipazione AG comprender&#224; anche l&#39;azione o le azioni di classe &quot;B&quot; detenute in Vento dai Soci Grimaldi.
    </p>
    <p>
      Qualora l&#39;offerta del Terzo Acquirente abbia ad oggetto il 100% delle Azioni Barla e/o dei Diritti e l&#39;intero ammontare dei finanziamenti soci eventualmente concessi alla Societ&#224;, e ove i Soci Grimaldi non esercitassero il diritto di prelazione, n&#233; accettassero l&#39;offerta del Terzo Acquirente di acquistare la Partecipazione AG nei termini di decadenza previsti dal Patto
      Parasociale (ovvero dichiarassero espressamente di rinunciare al diritto di prelazione e di rifiutare l&#39;offerta del Terzo Acquirente), i Soci Permira avranno il diritto di obbligare i Soci Grimaldi a vendere l&#39;intera (e non parte della) Partecipazione AG, l&#39;intera quota dei finanziamenti soci dagli stessi eventualmente concessi alla Societ&#224; e l&#39;azione o le azioni di
      classe &quot;B&quot; detenute in Vento dai Soci Grimaldi (di seguito, l&#39;&quot;<strong>Intera</strong> <strong>Partecipazione AG</strong>&quot;) al Terzo Acquirente ai medesimi termini e condizioni concordate tra lo stesso ed i Soci Permira, a condizione che il prezzo offerto dal Terzo Acquirente per l&#39;acquisto dell&#39;Intera Partecipazione AG non sia inferiore all&#39;importo
      complessivo dell&#39;investimento dei Soci Grimaldi in Barla, Vento ed eventualmente in GNV a tale data.
    </p>
    <p>
      i) <u>Opzione Permira</u>.
    </p>
    <p>
      Il Patto Parasociale prevede che, qualora un terzo non appartenente alla famiglia Grimaldi entri nel capitale sociale di Grimaldi Holding, i Soci Permira abbiano il diritto irrevocabile di acquistare (l&#39;&quot;Opzione Permira&quot;) da Grimaldi Holding l&#39;intera partecipazione dalla stessa detenuta in Barla, nonch&#233; l&#39;intera quota dei finanziamenti soci eventualmente concessi
      alla Societ&#224; di spettanza di Grimaldi Holding, ad un prezzo pari all&#39;importo dell&#39;investimento complessivo effettuato da Grimaldi Holding in Barla a tale data, ridotto in misura del 40% a titolo di penale espressamente convenuta.
    </p>
    <p>
      l) <u>Altri Impegni delle Parti Sindacate</u>.
    </p>
    <p>
      Con la stipulazione del Patto Parasociale, i Soci Permira si sono impegnati a far s&#236; che, in caso di cancellazione di GNV dal listino delle societ&#224; quotate, entro trenta giorni lavorativi da tale cancellazione:
    </p>
    <blockquote>
      <p>
        (1) l&#39;assemblea straordinaria di GNV adotti uno statuto sostanzialmente conforme allo statuto vigente di Vento, che preveda - tra l&#39;altro - che il capitale possa essere rappresentato da azioni di classe &quot;B&quot;, dotate degli stessi diritti amministrativi speciali attualmente inerenti alle azioni di classe &quot;B&quot; del capitale di Vento; e
      </p>
      <p>
        (2) Vento ceda ai Soci Grimaldi o, eventualmente, ad Aldo Grimaldi se cos&#236; richiesto da quest&#39;ultimo, al valore nominale due azioni del capitale sociale di GNV, di classe &quot;B&quot;.
      </p>
      <p>
        Inoltre, nell&#39;ipotesi in cui prima del termine di scadenza del Patto Parasociale non avvenga la cancellazione della GNV dal listino delle societ&#224; quotate presso il Mercato Telematico Azionario organizzato e gestito dalla Borsa Valori S.p.A. o, comunque, nell&#39;ipotesi in cui non si addivenga alla cessione ai Soci Grimaldi della partecipazione di cui al punto (2) che precede per
        qualunque ragione o causa non imputabile ai medesimi Soci Grimaldi, i Soci Permira si sono impegnati:
      </p>
      <blockquote>
        <p>
          (i) a porre in essere tutto quanto necessario o anche solo opportuno, affinch&#233; le disposizioni relative alla <em>corporate governance</em> di Barla, Vento e GNV applicabili nell&#39;ipotesi in cui si verifichi uno degli Eventi di Inefficacia Parziale, trovino comunque applicazione; in particolare - se cos&#236; richiesto dai Soci Grimaldi - dovranno essere inserite nello statuto di
          GNV, ove ci&#242; sia compatibile con la normativa delle societ&#224; quotate e non intralci in modo significativo la gestione corrente della stessa, le stesse disposizioni dello statuto di Vento relative ai diritti amministrativi speciali spettanti ai Soci Grimaldi, ovvero disposizioni analoghe, e
        </p>
        <p>
          (ii) a far s&#236; che Vento non venda una qualsiasi partecipazione in GNV senza che prima non sia stato offerto ai Soci Grimaldi un diritto di prelazione per acquistare la stessa partecipazione in GNV alle medesime condizioni offerte dal terzo potenziale acquirente.
        </p>
      </blockquote>
      <p>
        I Soci Permira si sono impegnati, infine, a far s&#236; che entro sessanta giorni lavorativi dalla sottoscrizione del Patto Parasociale:
      </p>
      <blockquote>
        <p>
          (i) siano apportate allo statuto di Vento tutte le modifiche necessarie cos&#236; da prevedere l&#39;emissione (tramite conversione di una azione ordinaria di propriet&#224; di Barla) di una seconda azione di classe &quot;B&quot; dotata dei medesimi diritti amministrativi speciali come previsti nello statuto di Vento, da esercitarsi congiuntamente tra i titolari delle stesse;
        </p>
        <p>
          (ii) Barla ceda ai Soci Grimaldi (diversi da Grimaldi Holding) indicati da Aldo Grimaldi, i quali si impegnano ad acquistare - al valore nominale - la suddetta seconda azione di classe &quot;B&quot;; e
        </p>
        <p>
          (iii) nell&#39;eventualit&#224; che venga decisa la cessione dell&#39;azione di classe &quot;B&quot; di Vento di propriet&#224; di Grimaldi Holding da quest&#39;ultima ad Aldo Grimaldi, Barla rinunzi ai propri diritti di prelazione ad essa spettanti ai sensi dello Statuto Vento.
        </p>
        <p>
          Le Parti Sindacate hanno, infine convenuto che, nell&#39;eventualit&#224; di cancellazione di GNV dal listino delle societ&#224; quotate e della conseguente adozione di uno statuto sociale di GNV sostanzialmente conforme allo statuto sociale di Vento attualmente in vigore, anche tale nuovo statuto di GNV debba contenere le pattuizioni di cui al precedente punto (i).
        </p>
      </blockquote>
    </blockquote>
    <p>
      m) <u>Controversie</u>.
    </p>
    <p>
      Un collegio arbitrale composto da tre arbitri, nominati ai sensi del Regolamento Arbitrale della Camera Arbitrale Nazionale ed Internazionale di Milano (il &quot;<strong>Regolamento</strong>&quot;), &#232; competente a conoscere e risolvere in conformit&#224; al Regolamento ogni controversia derivante dal Patto Parasociale.
    </p>
    <p>
      <strong>6. Tipologia di Patto Parasociale</strong>
    </p>
    <p>
      Il Patto Parasociale rientra nel novero dei patti parasociali contemplati nell&#39;articolo 122, quinto comma, lettere b) e c) del Testo Unico.
    </p>
    <p>
      <strong>7. Durata del Patto Parasociale</strong>
    </p>
    <p>
      Il Patto Parasociale ha acquistato efficacia a partire dal 12 ottobre 2004, data di stipulazione dello stesso, e rester&#224; valido ed efficace sino alla scadenza del 3&#176; anniversario dalla data di stipulazione dello stesso e si intender&#224; automaticamente rinnovato per un ulteriore periodo di tre anni, salvo il diritto di recesso di ciascuna delle Parti Sindacate da esercitarsi
      mediante comunicazione scritta inviata alle altre Parti Sindacate con almeno 12&#160; mesi di preavviso.
    </p>
    <p>
      Nell&#39;eventualit&#224; in cui GNV venga cancellata dal listino delle societ&#224; quotate presso il Mercato Telematico Azionario della Borsa Italiana S.p.A., la durata del Patto Parasociale si estender&#224; automaticamente sino allo scadere del quinto anniversario della data di sottoscrizione dello stesso o, se del caso, del suo rinnovo, e si intender&#224; automaticamente rinnovato per
      ulteriori periodi di cinque anni, salvo il diritto di recesso di ciascuna delle Parti Sindacate da comunicarsi alle altre Parti Sindacate con almeno dodici mesi di preavviso.
    </p>
    <p>
      <strong>8. Penali in caso di mancato adempimento degli obblighi</strong>
    </p>
    <p>
      Nessuna penale &#232; prevista per il mancato adempimento di obblighi derivanti dal Patto Parasociale, fatto salvo quanto previsto con riferimento all&#39;Opzione Permira di cui al punto i) del precedente paragrafo 5.
    </p>
    <p>
      <strong>9. Deposito del Patto Parasociale</strong>
    </p>
    <p>
      Il Patto Parasociale verr&#224; depositato, entro il termine previsto dall&#39;art. 122, primo comma, lettera c) del Testo Unico, presso l&#39;Ufficio del Registro delle Imprese di Palermo.
    </p>
    <p>
      22 ottobre 2004
    </p>
    <p>
      <b>[GG.1.04.1]</b>
    </p>
    <p>
      <strong>SOCIETA&#39; REVOCATA DALLE QUOTAZIONI A FAR DATA DAL 13 GIUGNO 2005</strong>&#160;
    </p>
  </body>
</html>

