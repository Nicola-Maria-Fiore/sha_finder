<html>
<head>
<title>
      YORKVILLE BHN SPA - Estratti dei patti parasociali
    </title>
<meta content="stp" name="subjectList"/>
<meta content="495586" name="linkid"/>
<meta content="YORKVILLE BHN SPA - Estratto del patto parasociale" name="Description"/>
<meta content="stpatti" name="ss_family"/>
<meta content="YORKVILLE BHN SPA" name="societa"/>
<meta content="stpatti" name="ss_table"/>
<meta content="2011-03-03" name="date"/>
<meta content="stpatti" name="tipo"/>
<meta content="N;paladini;1298561047561" name="synchro"/>
<meta content="30036" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<b>YORKVILLE BHN S.P.A.<br/>
</b>
</p>
<p align="left">
      Ai sensi dell’articolo 122 del Decreto Legislativo 24 febbraio 1998 n. 58, come successivamente modificato e integrato (“<strong>TUF</strong>”) e degli articoli 129 e seguenti del regolamento concernente la disciplina degli emittenti approvato dalla Consob con Delibera n. 11971 del 19 maggio 1999 e successive modifiche ed integrazioni, si rende noto che in data 21 ottobre
      2010 Yorkville Advisors LLC (“<strong>YA</strong>”) e BHN S.r.l. (“<strong>BHN</strong>”) hanno sottoscritto un patto parasociale rilevante ai sensi dell’articolo 122 del TUF (il “<strong>Patto</strong>”), i cui elementi essenziali sono di seguito illustrati.<br/>
<br/>
      Si rende altresì noto che è allegata al Patto, ai soli fini dell’espletamento delle formalità di pubblicazione di cui all’art. 122 del TUF, la Delibera n. 17535 del 19 ottobre 2010, unitamente al relativo “Atto di accertamento” (la “<strong>Delibera</strong>”), con la quale la Consob ha accertato che YA e BHN sono “<em>persone che
      agiscono di concerto</em>” ai sensi dell’art. 101-bis, comma 4, del TUF e che, sempre nell’ambito del concerto, le medesime hanno stipulato (i) a partire, quantomeno, dal 4 novembre 2009, un patto parasociale rilevante ai sensi dell’art. 122, comma 5, lettera c), TUF (il “<strong>Patto 4 novembre 2009</strong>”), nonché (ii) a partire, quantomeno,
      dal 7 aprile 2010, un patto parasociale rilevante ai sensi dell’art. 122, commi 1 e 5, TUF (il “<strong>Patto 7 aprile 2010</strong>”). La pubblicazione della Delibera non implica in ogni caso e in alcun modo riconoscimento dell’esistenza del Patto 4 novembre 2009 e del Patto 7 aprile 2010.<br/>
<br/>
<strong><u>1. Società i cui strumenti finanziari sono oggetto del Patto, del Patto 4 novembre 2009 e del Patto 7 aprile 2010<br/>
</u></strong><br/>
      Il Patto, il Patto 4 novembre 2009 e il Patto 7 aprile 2010 hanno ad oggetto le azioni ordinarie della società denominata Yorkville bhn S.p.A., con sede legale in Milano, Via Solferino n. 7, iscrizione al Registro delle Imprese di Milano e C.F. n. 00849720156, partita IVA n. 12592030154, REA n. 1571217, iscritta al n. 25431 dell’apposita sezione dell’elenco generale dei
      soggetti operanti nel settore finanziario disciplinata dall’articolo 113 del Decreto Legislativo 1 settembre 1993, n. 385, come successivamente modificato (la “<strong>Società</strong>”).<br/>
<br/>
<strong><u>A. PATTO<br/>
      2.A Azioni oggetto del Patto<br/>
</u></strong><br/>
      Sono oggetto del Patto complessive n. 28.843.082 (ventottomilioni ottocentoquarantatremila ottantadue) azioni ordinarie della Società, rappresentative del 29,435% (ventinove virgola quattrocentotrentacinque per cento) del capitale sociale della Società.<br/>
<br/>
<strong><u>3.A Soggetti aderenti al Patto<br/>
</u></strong>I soggetti aderenti al Patto sono:<br/>
<br/>
      (i) YA, in qualità di <em>management company</em> di YA Global Investments Limited Partnership, fondo di investimento che detiene indirettamente, per il tramite della società di diritto olandese YA Global Dutch B.V., n. 23.720.196 (ventitremilioni settecentoventimila centonovantasei) azioni ordinarie della Società, pari al 82,238% (ottantadue virgola duecentotrentotto
      per cento) del numero totale delle azioni conferite al Patto e al 24,207% (ventiquattro virgola duecentosette per cento) del numero totale delle azioni ordinarie della Società; e<br/>
      (ii) BHN, che detiene n. 5.122.886 (cinquemilioni cento-ventiduemila ottocentottantasei) azioni della Società, pari al 17,761% (diciassette virgola settecentosessantuno per cento) del numero totale delle azioni conferite al Patto e al 5,228% (cinque virgola duecentoventotto per cento) del numero totale delle azioni ordinarie della Società.<br/>
      Il Patto non determina il cambio di controllo (definito in conformità all’articolo 93 del TUF) della Società, che rimane in capo a YA.<br/>
<br/>
<strong><u>4.A Contenuto del Patto<br/>
</u></strong>Il Patto costituisce un sindacato di voto tra gli aderenti al fine di disciplinare l’esercizio uniforme del diritto di voto in occasione dell’assemblea straordinaria convocata per i giorni 23, 24 e 25 ottobre 2010, rispettivamente in prima, seconda e terza convocazione o, comunque, in eventuali ulteriori assemblee chiamate ad approvare le medesime operazioni
      all’ordine del giorno della stessa.<br/>
<br/>
      Con la stipulazione del Patto le Parti hanno assunto, in particolare, l’impegno ad esprimere voto favorevole in relazione a tutti i punti all’ordine del giorno della predetta assemblea straordinaria sottoposti all’approvazione degli azionisti.<br/>
<br/>
<strong><u>5.A Durata del Patto<br/>
</u></strong>Il Patto avrà durata sino alla data del 31 dicembre 2010 incluso e non sarà rinnovabile alla scadenza.<br/>
<br/>
<strong><u>6.A Deposito del Patto</u></strong><br/>
      Una copia del Patto e della Delibera ad esso allegata sarà depositata presso il Registro delle Imprese di Milano in data odierna.<br/>
<br/>
<strong><u>B. PATTO 4 NOVEMBRE 2009<br/>
      2.B Azioni oggetto del Patto 4 novembre 2009<br/>
</u></strong><br/>
      Sarebbero oggetto del Patto 4 novembre 2009 complessive n. 22.942.438 (ventiduemilioni novecentoquarantaduemila quattrocentotrentotto) azioni ordinarie della Società, rappresentative del 40,443% (quaranta virgola quattrocento quarantatre per cento) del capitale sociale della Società.<br/>
<br/>
<strong><u>3.B Soggetti aderenti al Patto 4 novembre 2009</u></strong><br/>
      I soggetti aderenti al Patto 4 novembre 2009 sarebbero:<br/>
<br/>
      (iii) YA, in qualità di <em>management company</em> di YA Global Investments Limited Partnership, fondo di investimento che alla data del patto deteneva indirettamente, per il tramite della società di diritto olandese YA Global Dutch B.V., n. 18.472.461 (diciottomilioni quattrocentosettantaduemila quattrocentosessantuno) azioni ordinarie della Società, pari al 80,517%
      (ottanta virgola cinquecentodiciassette cento) del numero totale delle azioni conferite al Patto e al 32,563% (trentadue virgola cinquecento sessantatre per cento) del numero totale delle azioni ordinarie della Società; e<br/>
      (iv) BHN, che alla data del patto deteneva n. 4.469.977 (quattromilioni quattrocentosessantanovemila novecento-settantasette) azioni della Società, pari al 19,483% (diciannove virgola quattrocentottantatre per cento) del numero totale delle azioni conferite al Patto e al 7,8789% (sette virgola ottocentosettantanove per cento) del numero totale delle azioni ordinarie della
      Società.<br/>
      Il Patto 4 novembre 2009 non avrebbe determinato il cambio di controllo (definito in conformità all’articolo 93 del TUF) della Società, che sarebbe rimasto in capo a YA.<br/>
<br/>
<strong><u>4.B Contenuto del Patto 4 novembre 2009<br/>
</u></strong>Il Patto 4 novembre 2009, rilevante ai sensi dell’art. 122, comma 5, lettera c), TUF, avrebbe ad oggetto l’acquisto di azioni della Società.<br/>
<br/>
<strong><u>5.B Durata del Patto 4 novembre 2009</u></strong><br/>
      Il Patto 4 novembre 2009 avrebbe durata indeterminata.<br/>
<br/>
<strong><u>6.B Deposito del Patto 4 novembre 2009<br/>
</u></strong>Il Patto 4 novembre 2009, come risultante dalla Delibera, sarà depositato presso il Registro delle Imprese di Milano in data odierna in allegato al Patto.<br/>
<br/>
<strong><u>C. PATTO 7 APRILE 2010<br/>
      2.C Azioni oggetto del Patto 7 aprile 2010<br/>
</u></strong>Sarebbero oggetto del Patto 7 aprile 2010 complessive n. 27.486.660 (ventisettemilioni quattrocentottantaseimila seicentosessanta) azioni ordinarie della Società, rappresentative del 35,708% (trentacinque virgola settecento otto per cento) del capitale sociale della Società.<br/>
<strong><u>3.C Soggetti aderenti al Patto 7 aprile 2010<br/>
</u></strong>I soggetti aderenti al Patto 7 aprile 2010 sarebbero:<br/>
<br/>
      (v) YA, in qualità di <em>management company</em> di YA Global Investments Limited Partnership, fondo di investimento che alla data del patto deteneva indirettamente, per il tramite della società di diritto olandese YA Global Dutch B.V., n. 21.304.430 (ventunomilioni trecentoquattromila quattrocentotrenta) azioni ordinarie della Società, pari al 77,508% (settantasette
      virgola cinquecento otto per cento) del numero totale delle azioni conferite al Patto e al 27,677% (ventisette virgola seicentosettantasette per cento) del numero totale delle azioni ordinarie della Società; e<br/>
      (vi) BHN, che alla data del patto deteneva n. 6.182.230 (seimilioni centottantaduemila duecentotrenta) azioni della Società, pari al 22,492% (ventidue virgola quattrocentonovantadue per cento) del numero totale delle azioni conferite al Patto e al 8,031% (otto virgola trentuno per cento) del numero totale delle azioni ordinarie della Società.<br/>
      Il Patto 7 aprile 2010 non avrebbe determinato il cambio di controllo (definito in conformità all’articolo 93 del TUF) della Società, che sarebbe rimasto in capo a YA.<br/>
<br/>
<strong><u>4.C Contenuto del Patto 7 aprile 2010<br/>
</u></strong>Il Patto 7 aprile 2010, rilevante ai sensi dell’art. 122, commi 1 e 5, TUF, avrebbe ad oggetto l’esercizio del diritto di voto nell’assemblea della Società e l’esercizio anche congiunto di un’influenza dominante sulla Società medesima.<br/>
<br/>
<strong><u>5.C Durata del Patto 7 aprile 2010<br/>
</u></strong>Il Patto 7 aprile 2010 avrebbe durata indeterminata.<br/>
<br/>
<strong><u>6.C Deposito del Patto 7 aprile 2010</u></strong><br/>
      Il Patto 7 aprile 2010, come risultante dalla Delibera, sarà depositato presso il Registro delle Imprese di Milano in data odierna in allegato al Patto.<br/>
<br/>
      22 ottobre 2010
    </p>
<p align="left">
<strong>[YB.1.10.1]