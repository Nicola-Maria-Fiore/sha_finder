<html>
<head>
<title>
      EUROTECH SPA
    </title>
<meta content="stp" name="subjectList"/>
<meta content="384591" name="linkid"/>
<meta content="EUROTECH SPA - Estratto del patto parasociale" name="Description"/>
<meta content="stpatti" name="ss_family"/>
<meta content="EUROTECH SPA" name="SOCIETA"/>
<meta content="stpatti" name="ss_table"/>
<meta content="2020-06-01" name="date"/>
<meta content="N;rinaldi;1574352909262" name="synchro"/>
<meta content="296102" name="codconsob"/>
</head>
<body>
<p>
<strong>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</strong>
</p>
<p align="center">
<b>EUROTECH S.P.A.</b>
</p>
<p>
      Ai sensi dell’art. 122 del D.Lgs. n. 58/1998 e successive modifiche ("<b>TUF</b>") e degli artt. 129 e seguenti del Regolamento Consob n. 11971/1999 e successive modifiche, si rende noto quanto segue.
    </p>
<p>
<b>1. <u><i>Premessa</i></u></b>
</p>
<p>
<b>(i)</b> Finmeccanica – Società per azioni ("<b>FNM</b>") e i sigg.ri Roberto Siagri ("<b>Siagri</b>"), Massimo Mauri ("<b>Mauri</b>") e Giampietro Tecchiolli ("<b>Tecchiolli</b>" e congiuntamente a Siagri e Mauri i "<b>Soci Fondatori</b>") hanno concluso in data 26 maggio 2008 (la "<b>Data di Sottoscrizione</b>") un
      accordo contenente pattuizioni rilevanti ai sensi dell’art. 122 TUF (il "<b>Patto</b>") diretto a disciplinare i loro rapporti quali azionisti di Eurotech S.p.A. ("<b>Eurotech</b>" o anche la "<b>Società</b>"), ivi incluse pattuizioni relative alla <i>governance</i> della Società e al regime di circolazione delle partecipazioni dagli stessi
      possedute in Eurotech (FNM e i Soci Fondatori, congiuntamente le "<b>Parti</b>" o anche i "<b>Paciscenti</b>"); ;
    </p>
<p>
<b>(ii)</b> in data 26 maggio 2008, FNM si è impegnata ad acquistare dai sigg.ri Dino Feragotto, Roberto Chiandussi e Giorgio Pezzulli, che si sono impegnati a vendere, tutte le partecipazioni dagli stessi detenute nella Società ammontanti a complessive n. 3.936.461 azioni ordinarie della Società, pari all’11,08% del capitale sociale della stessa (il
      "<b>Contratto</b>"). L’esecuzione del Contratto è sospensivamente condizionata all’approvazione dell’operazione da parte (i) dell’Autorità Garante della Concorrenza e del Mercato e (ii) del <i>Committee on Foreign Investment in the United States</i> (le "<b>Condizioni Sospensive</b>") e avverrà entro 5 giorni lavorativi dalla data
      in cui si sia verificata l’ultima delle Condizioni Sospensive. Qualora le Condizioni Sospensive non si siano verificate entro 180 giorni dalla sottoscrizione del Contratto, le parti del Contratto saranno libere dagli impegni assunti con il medesimo e nessuna parte potrà avanzare alcuna pretesa ad alcun titolo nei confronti dell’altra;
    </p>
<p>
<b>(iii)</b> L’efficacia del Patto è sospensivamente condizionata all’avvenuta esecuzione del Contratto di cui alla premessa (ii) che precede (la "<b>Data di Efficacia</b>");
    </p>
<p>
<b>(iv)</b> Alla Data di Sottoscrizione del Patto, i Soci Fondatori sono proprietari di complessive n. 3.795.933 azioni ordinarie della Società, pari al 10,69% del capitale sociale di Eurotech; alla Data di Efficacia, FNM sarà proprietaria, a seguito dell’esecuzione del Contratto, di n. 3.936.461 azioni ordinarie della Società, pari all’11,08% del capitale sociale
      della stessa.
    </p>
<p>
<b>2. <u><i>Tipo di accordo</i></u></b>
</p>
<p>
      Le pattuizioni parasociali contenute nel Patto, riprodotte in sintesi al punto 5. che segue, sono riconducibili ad un patto di consultazione, ad un sindacato di voto, ad un patto che pone limiti al trasferimento di strumenti finanziari e ad un patto avente per effetto l’esercizio congiunto di un’influenza dominante, rilevanti a norma dell’art. 122, comma 1 e comma 5, lett.
      a), b) e d), TUF.
    </p>
<p>
<b>3. <u><i>Società i cui strumenti finanziari sono oggetto del Patto</i></u></b>
</p>
<p>
      Le pattuizioni parasociali contenute nel Patto hanno ad oggetto azioni ordinarie Eurotech S.p.A., con sede in Amaro (Udine), via Fratelli Solari 3/a, C.F. e n. di iscrizione al Registro delle Imprese di Udine 196115, capitale sociale Euro 8.878.946 i.v., suddiviso in n. 35.515.784 azioni ordinarie prive di valore nominale espresso, società quotata nel Mercato Telematico Azionario,
      segmento Star, di Borsa Italiana S.p.A.
    </p>
<p>
<b>4. <u><i>Soggetti aderenti al Patto e strumenti finanziari da essi detenuti</i></u></b>
</p>
<p>
      Di seguito sono indicati i soggetti aderenti al Patto e gli strumenti finanziari dagli stessi posseduti.
    </p>
<p>
<u><b>Finmeccanica - Società per azioni</b></u>, con sede in Roma, Piazza Monte Grappa 4, capitale sociale pari a Euro 1.870.906.114,00 interamente versato, codice fiscale e numero di iscrizione nel Registro delle Imprese di Roma 00401990585, partita IVA 00881841001; il Ministero dell’Economia e delle Finanze detiene attualmente in Finmeccanica S.p.a. una partecipazione pari al
      33,71% circa del capitale sociale.
    </p>
<p>
      Alla Data di Sottoscrizione, FNM non possiede azioni ordinarie della Società; alla Data di Efficacia, a seguito dell’esecuzione del Contratto, possiederà n. 3.936.461 azioni ordinarie della Società, pari all’11,08% del capitale sociale della stessa.
    </p>
<p>
<u><b>Roberto Siagri</b></u>, nato a Motta di Livenza (TV) il 20 giugno 1960 e residente in Artegna (UD), via Montenars n. 58, C.F. SGRRRT60H20F770F.
    </p>
<p>
      Alla Data di Sottoscrizione, Siagri possiede, direttamente e/o indirettamente, n. 2.500.530 azioni, pari al 7,04% del capitale sociale della Società.
    </p>
<p>
<u><b>Massimo Mauri</b></u>, nato a Rho (MI) il 9 aprile 1971 e residente in Milano, via Mario Pagano n. 52, C.F. MRAMSM71D09H264P.
    </p>
<p>
      Alla Data di Sottoscrizione, Mauri possiede, direttamente e/o indirettamente, n. 1.104.388 azioni, pari al 3,11% del capitale sociale della Società.
    </p>
<p>
<u><b>Giampietro Tecchiolli</b></u>, nato a Trento il 9 dicembre 1961 e residente in Trento, via Chini n. 4, C.F. TCCGPT61T09L378O.
    </p>
<p>
      Alla Data di Sottoscrizione, Tecchiolli possiede n. 191.015 azioni, pari allo 0,54% del capitale sociale della Società
    </p>
<p>
      Il Patto ha ad oggetto le azioni ordinarie della Società - nelle percentuali indicate rispettivamente nelle Tabelle A1 / A2 che seguono – che saranno possedute rispettivamente dai Soci Fondatori e da FNM alla Data di Efficacia, a seguito dell’esecuzione del Contratto, come di seguito meglio specificato.
    </p>
<p>
<u><i>Azioni Eurotech vincolate nel Patto</i></u>
</p>
<p>
      (i) Con riferimento alle pattuizioni relative alla <i>governance</i> della Società (di cui al successivo punto 5.1), sono vincolate nel Patto tutte le azioni detenute da ciascuna delle Parti alla Data di Efficacia, come indicato nella Tabella A1 che segue, fatta eccezione per quanto indicato al punto 5.1.1.(c). che trova applicazione rispetto alle azioni dei Soci Fondatori indicate
      nella Tabella A2 di cui al successivo punto (ii).
    </p>
<center>
<table border="1" cellpadding="4" cellspacing="0" width="100%">
<tbody>
<tr>
<td colspan="4" valign="top">
<b></b>
<p align="center">
<b>TABELLA A1</b>
</p>
</td>
</tr>
<tr>
<td valign="top" width="25%">
               
            </td>
<td valign="top" width="22%">
<b></b>
<p align="center">
<b>Azioni ordinarie sindacate</b>
</p>
</td>
<td valign="top" width="24%">
<b></b>
<p align="center">
<b>% sul totale azioni ordinarie sindacate</b>
</p>
</td>
<td valign="top" width="29%">
<b></b>
<p align="center">
<b>% sul totale delle azioni ordinarie emesse</b>
</p>
</td>
</tr>
<tr>
<td valign="top" width="25%">
<b></b>
<p align="center">
<b>Roberto Siagri</b>
</p>
</td>
<td valign="top" width="22%">
<p align="center">
                2.500.530
              </p>
</td>
<td valign="top" width="24%">
<p align="center">
                32,34%
              </p>
</td>
<td valign="top" width="29%">
<p align="center">
                7,04%
              </p>
</td>
</tr>
<tr>
<td valign="top" width="25%">
<b></b>
<p align="center">
<b>Massimo Mauri</b>
</p>
</td>
<td valign="top" width="22%">
<p align="center">
                1.104.388
              </p>
</td>
<td valign="top" width="24%">
<p align="center">
                14,28%
              </p>
</td>
<td valign="top" width="29%">
<p align="center">
                3,11%
              </p>
</td>
</tr>
<tr>
<td valign="top" width="25%">
<b></b>
<p align="center">
<b>Giampietro Tecchiolli</b>
</p>
</td>
<td valign="top" width="22%">
<p align="center">
                191.015
              </p>
</td>
<td valign="top" width="24%">
<p align="center">
                2,47%
              </p>
</td>
<td valign="top" width="29%">
<p align="center">
                0,54%
              </p>
</td>
</tr>
<tr>
<td valign="top" width="25%">
<b></b>
<p align="center">
<b>Finmeccanica S.p.A.</b>
</p>
</td>
<td valign="top" width="22%">
<p align="center">
                3.936.461
              </p>
</td>
<td valign="top" width="24%">
<p align="center">
                50,91%
              </p>
</td>
<td valign="top" width="29%">
<p align="center">
                11,08%
              </p>
</td>
</tr>
<tr>
<td valign="top" width="25%">
<i></i>
<p align="center">
<i>Totale</i>
</p>
</td>
<td valign="top" width="22%">
<p align="center">
                7.732.394
              </p>
</td>
<td valign="top" width="24%">
<i></i>
<p align="center">
<i>100,00%</i>
</p>
</td>
<td valign="top" width="29%">
<p align="center">
                21,77%
              </p>
</td>
</tr>
</tbody>
</table>
</center>
<p>
      (ii) Con riferimento alle pattuizioni relative al <i>Lock Up</i> (di cui al punto 5.2.1 che segue) e al diritto di covendita (di cui al punto 5.2.2 che segue), sono vincolate nel Patto le partecipazioni detenute dai Soci Fondatori e da FNM indicate nella Tabella A2 che segue.
    </p>
<center>
<table border="1" cellpadding="4" cellspacing="0" width="100%">
<tbody>
<tr>
<td colspan="4" valign="top">
<b></b>
<p align="center">
<b>TABELLA A2</b>
</p>
</td>
</tr>
<tr>
<td valign="top" width="25%">
               
            </td>
<td valign="top" width="22%">
<b></b>
<p align="center">
<b>Azioni ordinarie sindacate</b>
</p>
</td>
<td valign="top" width="24%">
<b></b>
<p align="center">
<b>% sul totale azioni ordinarie sindacate</b>
</p>
</td>
<td valign="top" width="29%">
<b></b>
<p align="center">
<b>% sul totale delle azioni ordinarie emesse</b>
</p>
</td>
</tr>
<tr>
<td valign="top" width="25%">
<b></b>
<p align="center">
<b>Roberto Siagri</b>
</p>
</td>
<td valign="top" width="22%">
<p align="center">
                1.900.530
              </p>
</td>
<td valign="top" width="24%">
<p align="center">
                30,92%
              </p>
</td>
<td valign="top" width="29%">
<p align="center">
                5,35%
              </p>
</td>
</tr>
<tr>
<td valign="top" width="25%">
<b></b>
<p align="center">
<b>Massimo Mauri</b>
</p>
</td>
<td valign="top" width="22%">
<p align="center">
                504.388
              </p>
</td>
<td valign="top" width="24%">
<p align="center">
                8,20%
              </p>
</td>
<td valign="top" width="29%">
<p align="center">
                1,42%
              </p>
</td>
</tr>
<tr>
<td valign="top" width="25%">
<b></b>
<p align="center">
<b>Giampietro Tecchiolli</b>
</p>
</td>
<td valign="top" width="22%">
<p align="center">
                191.015
              </p>
</td>
<td valign="top" width="24%">
<p align="center">
                3,11%
              </p>
</td>
<td valign="top" width="29%">
<p align="center">
                0,54%
              </p>
</td>
</tr>
<tr>
<td valign="top" width="25%">
<b></b>
<p align="center">
<b>Finmeccanica S.p.A.</b>
</p>
</td>
<td valign="top" width="22%">
<p align="center">
                3.551.578
              </p>
</td>
<td valign="top" width="24%">
<p align="center">
                57,77%
              </p>
</td>
<td valign="top" width="29%">
<p align="center">
                10,00%
              </p>
</td>
</tr>
<tr>
<td valign="top" width="25%">
<i></i>
<p align="center">
<i>Totale</i>
</p>
</td>
<td valign="top" width="22%">
<p align="center">
                6.147.511
              </p>
</td>
<td valign="top" width="24%">
<i></i>
<p align="center">
<i>100,00%</i>
</p>
</td>
<td valign="top" width="29%">
<p align="center">
                17,31%
              </p>
</td>
</tr>
</tbody>
</table>
</center>
<p>
      (iii) Con riferimento alle pattuizioni relative al diritto di prelazione (di cui al punto 5.2.3 che segue) a favore di FNM, sono vincolate nel Patto tutte le azioni Eurotech possedute dai Soci Fondatori (di cui alla Tabella A1), ivi comprese tutte le ulteriori azioni della Società che saranno acquisite dai Soci Fondatori stessi in futuro.
    </p>
<p>
<b>5. <i><u>Contenuto del Patto</u></i></b>
</p>
<p>
<b><i>5.1 Governance della Società</i></b>
</p>
<p>
<b>5.1.1</b> <u>Composizione del Consiglio di Amministrazione</u>
</p>
<p>
<b>(a)</b> Le Parti si sono impegnate a fare quanto in loro potere affinchè siano chiamati a far parte del Consiglio di Amministrazione della Società tre membri indicati da Finmeccanica.
    </p>
<p>
<b>(b)</b> FNM si è impegnata a fare quanto in suo potere affinché al Presidente Siagri e ai Consiglieri Mauri e Tecchiolli vengano affidati ruoli, poteri e deleghe conformi a quelle conferite in precedenza agli stessi.
    </p>
<p>
<b>(c)</b> Le Parti hanno anche convenuto che qualora uno dei Soci Fondatori diminuisca la propria percentuale di partecipazione nel capitale sociale della Società in misura superiore al 20% delle azioni sindacate di cui alla Tabella A2, lo stesso socio si impegna, su richiesta di uno qualunque degli altri Paciscenti, a presentare le proprie dimissioni dalla carica di consigliere di
      amministrazione della Società. In tal caso, l’amministratore dimissionario sarà sostituito da un amministratore designato da FNM.
    </p>
<p>
<b>5.1.2</b> <u>Sindacato di voto</u>
</p>
<p>
      Le Parti si impegnano ad esercitare i propri diritti di voto - relativi a tutte le azioni da ciascuno detenute, direttamente e/o indirettamente, a quella data - nell’Assemblea della Società in conformità a quanto sarà concordato di volta in volta tra le medesime.
    </p>
<p>
      Ai fini di quanto sopra, le Parti si dovranno riunire almeno 20 giorni prima della data fissata per l’assemblea della Società in prima convocazione, affinché le stesse possano consultarsi – senza alcuna formalità – in merito agli argomenti dell’assemblea dei soci della Società posti all’ordine del giorno.
    </p>
<p>
      Qualora le Parti non dovessero raggiungere un accordo unanime per l’approvazione della relativa delibera assembleare, ciascuna parte sarà tenuta a partecipare all’Assemblea e a esprimere voto contrario all’approvazione della medesima, fatta salva l’applicazione della clausola di Dead Lock (di cui al punto 5.1.3. che segue).
    </p>
<p>
<b>5.1.3</b> <u><i>Dead Lock</i></u>
</p>
<p>
      Nell’ipotesi in cui, in relazione ad operazioni straordinarie rispetto al <i>business</i> corrente della Società e delle società del gruppo ad essa facente capo (il "<b>Gruppo</b>") aventi un valore complessivo (anche cumulativo, tenendo conto di eventuali operazioni collegate), superiore ad Euro 10 milioni (e, quindi, aventi ad oggetto - a titolo esemplificativo -
      acquisizioni e/o dismissioni di aziende, di rami d’aziende e/o di partecipazioni sociali, così come aumenti di capitale e/o emissioni di obbligazioni anche non convertibili, fusioni, scissioni, conferimenti a favore, o da parte, della Società e/o di società del Gruppo) si verifichi uno dei seguenti eventi:
    </p>
<p>
      (i) nell’ambito della deliberazione del Consiglio di Amministrazione della Società, i consiglieri espressione di FNM, il Presidente del Consiglio di Amministrazione e gli amministratori con delega, e comunque quelli indicati al punto 5.1.1.(b) che precede, non abbiano espresso un voto unanime; (ii) i Paciscenti non abbiano raggiunto l’unanimità dei consensi ad esito
      delle consultazioni di cui al punto 5.1.2 che precede; o (iii) nell’assemblea della Società non sia stato espresso un voto unanime dai Paciscenti;
    </p>
<p>
      dovrà ritenersi sorto un disaccordo (il "<b>Disaccordo</b>") e si applicherà la procedura di seguito descritta.
    </p>
<p>
      A partire dalla data in cui si è verificato il Disaccordo, dovrà trascorrere un periodo non superiore a 15 (quindici) giorni, durante il quale i Paciscenti o i loro rappresentanti si impegnano a far sì che la Società non assuma alcuna iniziativa relativamente alle questioni in ordine alle quali si è verificato il Disaccordo, tranne quelle iniziative necessarie ad
      evitare gravi pregiudizi.
    </p>
<p>
      Nel periodo di cui al paragrafo che precede, le Parti si impegnano a far sì che il Disaccordo venga discusso in almeno due incontri fra i rispettivi rappresentanti.
    </p>
<p>
      Qualora allo scadere del periodo di cui sopra – nonostante il processo di mediazione di cui al paragrafo che precede – le Parti non siano riuscite a risolvere il Disaccordo, il Patto si intenderà automaticamente risolto e cesserà immediatamente di avere efficacia.
    </p>
<p>
<b><i>5.2 Limiti alla circolazione delle partecipazioni</i></b>
</p>
<p>
<b>5.2.1</b> <u>Lock up</u>
</p>
<p>
      Le Parti si sono impegnate per il periodo di 12 mesi decorrenti dalla Data di Efficacia a non trasferire, neppure in parte, le azioni sindacate di cui alla Tabella A2.
    </p>
<p>
<b>5.2.2</b> <u>Diritto di Covendita</u>
</p>
<p>
<b>(a)</b> Fermo restando il diritto di prelazione in favore di FNM previsto al punto 5.2.3. che segue, qualora una delle Parti (la "<b>Parte Venditrice</b>") ricevesse da un terzo un’offerta di acquisto relativa a tutta o parte della propria partecipazione nella Società che includa in tutto o in parte anche le azioni sindacate di cui alla Tabella A2, dovrà
      immediatamente informare di tale circostanza le altre Parti, indicando il nominativo del terzo, il prezzo offerto e le altre condizioni da questi proposte, inviando un’apposita comunicazione alle altre Parti con le modalità e agli indirizzi previsti nel Patto.
    </p>
<p>
      Entro il termine di 7 giorni lavorativi dal ricevimento dell’informativa, a pena di decadenza, ciascuna Parte potrà chiedere alla Parte Venditrice che il terzo acquisti anche una percentuale della propria partecipazione proporzionale a quella della Parte Venditrice oggetto dell’offerta del terzo, dandone comunicazione alla Parte Venditrice con le modalità e agli
      indirizzi previsti nel Patto (l’"<b>Esercizio della Covendita</b>"). In tal caso, la Parte Venditrice farà sì che, in aggiunta alla propria partecipazione, il terzo acquisti, a parità di condizioni, anche la partecipazione delle Parti che ne abbiano fatto richiesta. Ai fini dell’applicazione del presente articolo, la proporzione tra le azioni detenute da
      ciascuna Parte va calcolata esclusivamente sulla base delle azioni sindacate di cui alla Tabella A2 oggetto del prospettato trasferimento da parte della Parte Venditrice.
    </p>
<p>
      Nel caso di mancanza o di ritardo della comunicazione di Esercizio della Covendita, l’opportunità di alienazione offerta alle parti diverse dalla Parte Venditrice si riterrà decaduta.
    </p>
<p>
      In deroga a quanto precede, nel caso in cui la Parte Venditrice sia costituita dai Soci Fondatori e FNM abbia esercitato il diritto di prelazione di cui al punto 5.2.3. che segue, il diritto di covendita non troverà applicazione.
    </p>
<p>
      Le Parti hanno concordato che il diritto di covendita di cui al presente punto non troverà applicazione nel caso in cui il trasferimento della partecipazione avvenga nell’ambito delle negoziazioni su un mercato regolamentato anche attraverso procedure di <i>accelerated book-building</i> o similari operazioni.
    </p>
<p>
      Qualora nel medesimo termine di cui al presente punto, FNM abbia esercitato oltre al diritto di covendita, anche il diritto di prelazione di cui al punto 5.2.3. che segue, l’esercizio del diritto di prelazione prevarrà. <b></b>
</p>
<p>
<b>5.2.3</b> <u>Diritto di Prelazione</u>
</p>
<p>
      Qualora uno dei Soci Fondatori (il "<b>Socio Offerente</b>") decidesse di cedere in tutto o in parte le proprie azioni a terzi, dovrà preventivamente offrirle in vendita a FNM alle medesime condizioni offerte dal terzo o, in caso di vendita sul mercato, al prezzo ufficiale di Borsa registrato nel giorno precedente, inviando apposita comunicazione con le modalità e agli
      indirizzi previsti nel Patto (la "<b>Comunicazione</b>"). La Comunicazione dovrà contenere l’invito diretto a FNM ad esprimere il proprio interesse a rendersi cessionaria della partecipazione offerta al terzo ed altresì indicare il nome dell’aspirante terzo acquirente, nonché il prezzo e tutti i termini e condizioni offerti dal medesimo.
    </p>
<p>
      Qualora FNM intenda esercitare il diritto di prelazione, dovrà, a pena di decadenza ed in segno di accettazione dell’offerta, darne comunicazione al Socio Offerente entro 7 giorni lavorativi dal ricevimento della Comunicazione, mediante invio di una apposita comunicazione di accettazione (l’"<b>Accettazione</b>") con le modalità e agli indirizzi previsti nel
      Patto. Il mancato invio della comunicazione di Accettazione entro il termine qui previsto equivale a espressa rinuncia di FNM ad avvalersi del diritto di prelazione. In questo caso, le azioni oggetto della Comunicazione saranno trasferite entro i 60 giorni successivi, al prezzo offerto dal terzo o, in caso vendita sul mercato, alle condizioni offerte dal mercato stesso.
    </p>
<p>
      Qualora FNM abbia esercitato il diritto di prelazione, il trasferimento delle azioni oggetto della Comunicazione avverrà entro e non oltre 5 giorni dalla data in cui il Socio Offerente ha ricevuto l’Accettazione, con contestuale pagamento del corrispettivo indicato nella Comunicazione.
    </p>
<p>
<b>5.2.4</b> <u>Covendita</u>
</p>
<p>
      Qualora una delle Parti ricevesse da un terzo un’offerta di acquisto (la "<b>Parte Ricevente</b>") relativa a tutta la propria partecipazione nella Società, unitamente a quella detenuta dalle altre Parti, dovrà immediatamente informare di tale circostanza gli altri Paciscenti, indicando il nominativo del terzo, il prezzo offerto e le altre condizioni da questi
      proposte. In tal caso, le Parti si impegnano sin d’ora a valutare congiuntamente l’offerta del terzo e a negoziare in buona fede con la Parte Ricevente termini e condizioni per l’eventuale co-vendita della partecipazione oggetto dell’offerta del terzo.
    </p>
<p>
<b>5.2.5</b> <u>Trasferimenti consentiti</u>
</p>
<p>
      Le Parti convengono che non saranno soggetti alle limitazioni e agli obblighi previsti ai punti 5.2.1, 5.2.2 e 5.2.3 i trasferimenti di seguito indicati, fermo restando che le azioni oggetto di trasferimento resteranno vincolate al Patto e i cessionari dovranno avere preventivamente ed incondizionatamente assunto tutti gli impegni ed obblighi stabiliti nel Patto:
    </p>
<p>
      (i) i trasferimenti di azioni sindacate di cui alla Tabella A2 effettuati da una Parte a favore di società controllate o controllanti ai sensi dell'art. 93, D. Lgs. 58/1998, a condizione che la Parte che intende trasferire mantenga il controllo o sia soggetta al controllo della parte cessionaria per tutto il periodo di durata del Patto; e (ii) i trasferimenti di azioni sindacate di
      cui alla Tabella A2 effettuati per atto <i>inter vivos</i> da persone fisiche a favore del coniuge, di ascendenti e/o di discendenti.
    </p>
<p>
<b>5.3 <i>Standstill</i></b>
</p>
<p>
      Le Parti si sono impegnate, ciascuna per quanto di rispettiva competenza, a non effettuare operazioni aventi ad oggetto, direttamente o indirettamente, azioni della Società che, con qualunque forma effettuate, possano comportare l’obbligo di promuovere un’offerta pubblica di acquisto sulle azioni Eurotech. In particolare, le Parti si sono impegnate a non dar corso ad alcun
      acquisto di azioni o altri titoli della Società senza il preventivo consenso scritto delle altre Parti, ad eccezione delle seguenti ipotesi: (i) qualora FNM intenda acquistare un numero di azioni che, sommate a quelle già in suo possesso, non rappresentino più del 17,24% del capitale sociale della Società; e/o (ii) qualora i Soci Fondatori intendano acquistare un numero
      di azioni che, sommate a quelle già in loro possesso, non rappresentino complessivamente più del 12,75% del capitale sociale della Società.
    </p>
<p>
      In caso di violazione di quanto previsto al presente punto 5.3, le spese, costi ed oneri connessi all’obbligo di promuovere l’offerta pubblica di acquisto sulle azioni Eurotech saranno integralmente sopportati dalla Parte responsabile di detta violazione.
    </p>
<p>
<b>6. <i><u>Durata del Patto</u></i></b>
</p>
<p>
      Il Patto sarà valido ed efficace per la durata di 3 anni a partire dalla Data di Efficacia.
    </p>
<p>
      Per la disciplina in caso di <i>Dead Lock</i> si rinvia al punto 5.1.3. che precede.
    </p>
<p>
<b>7. <i><u>Soggetto che esercita il controllo ai sensi dell’art. 93 TUF</u></i></b>
</p>
<p>
      In forza del Patto, nessuno degli aderenti ha il potere di esercitare individualmente il controllo sulla Società ai sensi dell’art. 93 TUF.
    </p>
<p>
<b>8. <u><i>Deposito presso il Registro delle Imprese</i></u></b>
</p>
<p>
      Il Patto sarà depositato presso il Registro delle Imprese di Udine nei termini di legge.
    </p>
<p>
      4 giugno 2008
    </p>
<p>
<font face="CGTimes"><b>[EM.1.08.1]