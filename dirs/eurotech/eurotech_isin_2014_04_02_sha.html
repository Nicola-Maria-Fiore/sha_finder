/strong>
</p>
<hr/>
<p align="center">
<strong><strong>EUROTECH S.P.A.</strong></strong>
</p>
<p>
      Con riferimento all’assemblea ordinaria di Eurotech S.p.A. (la “<strong>Eurotech</strong>” o la “<strong>Società</strong>”), convocata in unica convocazione per il giorno 24 aprile 2014, alle ore 09.00 (l’ “<strong>Assemblea</strong>”), per deliberare sul rinnovo del Consiglio di Amministrazione e del Collegio Sindacale, si rende noto, ai
      sensi dell’art. 122 del D.Lgs. 58/1998 (il “<strong>TUF</strong>”) e dell’art. 130 del Regolamento Consob n. 11971/1999 (il “<strong>Regolamento Consob</strong>”), che in data 28 marzo 2014 Finmeccanica S.p.A. (“<strong>Finmeccanica</strong>”) ha delegato il dott. Roberto Siagri (“<strong>Siagri</strong>”) ad inserire alcuni
      candidati designati da Finmeccanica medesima all’interno delle liste depositate per l’elezione degli organi sociali di Eurotech (il “<strong>Patto</strong>”), come meglio precisato al successivo punto 3.
    </p>
<p>
<strong>1. Società i cui strumenti finanziari sono oggetto di pattuizioni parasociali</strong> <strong></strong>
</p>
<p>
      Il Patto ha ad oggetto azioni della società Eurotech S.p.A., con sede legale in Amaro (UD), Via Fratelli Solari n. 3/a, numero di iscrizione al Registro delle Imprese di Udine, C.F. e Partita IVA 01791330309, Capital sociale sottoscritto e versato Euro 8.878.946,00, suddiviso in n. 35.515.784 azioni ordinarie prive di valore nominale espresso.
    </p>
<p>
<strong>2. Soggetti e strumenti finanziari oggetto del Patto</strong> <strong></strong>
</p>
<p>
      Il Patto vincola: a) Finmeccanica – Società per azioni, con sede in Roma, Piazza Monte Grappa n. 3, codice Fiscale ed numero di iscrizione al Registro delle Imprese di Roma n. 00401990585, P. IVA 00881841001; e b) Roberto Siagri, nato a Motta di Livenza (TV) il 20/06/1960, C.F. SGRRRT60H20F770F.
    </p>
<p>
      Il Patto, come indicato nella tabella che segue, aggrega complessivamente n. 6.256.991 azioni ordinarie di Eurotech S.p.A., rappresentative del 17,62% del capitale sociale di Eurotech, delle quali n. 3.936.461, pari al 11,08% del capitale sociale, sono di titolarità di Finmeccanica e n. 2.320.530, pari al 6,53% del capitale sociale, sono di titolarità di Siagri, anche per il
      tramite della società controllata NEXTRA GEN S.r.l.
    </p>
<p>
<strong>3. Contenuto del Patto</strong> <strong></strong>
</p>
<p>
      Ai sensi del Patto, Finmeccanica delega Siagri affinché:
    </p>
<p>
      (i)  nell’ambito della lista che lo stesso provvederà a presentare, anche in nome e per conto di Finmeccanica, per l’elezione del Consiglio di Amministrazione della Società (prevista all’ordine del giorno dell’Assemblea), inserisca i nominativi di due candidati designati da Finmeccanica alla carica di Amministratore nelle persone dei signori Giuseppe
      Panizzardi e Paola Bonomo; e
    </p>
<p>
      (ii) nell’ambito della lista che lo stesso provvederà a presentare, anche in nome e per conto di Finmeccanica, per l’elezione del Collegio Sindacale della Società (prevista all’ordine del giorno dell’Assemblea), inserisca il nominativo di un Sindaco Effettivo designato da Finmeccanica nella persona del signor Giuseppe Pingaro.
    </p>
<p>
      Il Patto, relativo alla presentazione delle liste di maggioranza come sopra precisato, è da ritenersi rilevante ai sensi dell'art. 122, comma 1, TUF sino alla data in cui si terrà l'Assemblea, in ragione dell’accordo sul voto implicito nella presentazione di liste congiunte.
    </p>
<p>
      Il Patto è stato depositato presso il Registro delle Imprese di Udine in data 2 aprile 2014.
    </p>
<p>
      2 aprile 2014
    </p>
<p>
<strong>[EM.2.14.1]