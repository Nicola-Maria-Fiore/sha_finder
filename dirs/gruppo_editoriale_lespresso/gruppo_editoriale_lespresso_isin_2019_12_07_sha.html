/strong>
</p>
<p align="justify">
</p>
<p>
<strong>_______________________________________________________________________________</strong>
</p>
<p align="center">
<strong>Informazioni essenziali ai sensi degli artt. 122 del D.Lgs. 24 febbraio 1998, n. 58 ("<i>TUF</i>") e 130 del Regolamento adottato con delibera CONSOB n. 11971 del 14 maggio 1999 come successivamente modificato e integrato ("<i>Regolamento Emittenti</i>")</strong>
</p>
<p align="center">
<strong>GEDI Gruppo Editoriale S.p.A.</strong>
</p>
<p>
<strong>1. Premesse</strong>
</p>
<p align="justify">
      In data 2 dicembre 2019 (la "<strong>Data di Sottoscrizione</strong>"), le società CIR – COMPAGNIE INDUSTRIALI RIUNITE S.p.A. ("<strong>CIR</strong>") e EXOR N.V. ("<strong>EXOR</strong>" e, insieme a CIR, le "<strong>Parti</strong>" e ciascuna una "<strong>Parte</strong>") hanno sottoscritto un accordo
      (l’"<strong>Accordo</strong>") avente ad oggetto la vendita, da parte di CIR a favore di EXOR – quest’ultima per il tramite di una società per azioni di nuova costituzione ("<strong>BidCo</strong>") – di n. 222.705.235 azioni ordinarie di GEDI Gruppo Editoriale S.p.A. (la "<strong>Società</strong>" o
      "<strong>GEDI</strong>") rappresentative del 43,78% del capitale sociale emesso di GEDI (la "<strong>Partecipazione</strong>"), ad un corrispettivo pari a Euro 0,46 per azione e così per un prezzo complessivo di circa Euro 102,4 milioni (la "<strong>Compravendita</strong>").
    </p>
<p align="justify">
      Ai sensi dell’Accordo, l’esecuzione della Compravendita è subordinata all’avverarsi di talune condizioni sospensive esclusivamente attinenti al rilascio delle necessarie autorizzazioni da parte delle autorità competenti (incluse la Commissione Europea e l’AgCom).
    </p>
<p align="justify">
      Successivamente all’avveramento delle suddette condizioni sospensive, per effetto dell’acquisto della Partecipazione da parte di BidCo (società che sarà costituita da EXOR) alla data di esecuzione della Compravendita (la "<strong>Data di Esecuzione</strong>"), BidCo acquisterà una partecipazione rilevante ai sensi dell’art. 106, comma 1, del TUF e
      promuoverà un’offerta pubblica di acquisto obbligatoria totalitaria sul restante capitale sociale di GEDI in conformità alle previsioni del TUF, del Regolamento Emittenti e di ogni ulteriore disposizione di legge applicabile, al prezzo di Euro 0,46 per azione, con l’obiettivo di conseguire il <i>delisting</i> della Società (l’"<strong>OPA
      Obbligatoria</strong>").
    </p>
<p align="justify">
      L’Accordo prevede altresì che, alla Data di Esecuzione, CIR ed EXOR provvedano a risolvere consensualmente il vigente patto parasociale relativo alla Società e sottoscritto dalle Parti in data 30 luglio 2016, le cui informazioni essenziali <i>ex</i> art. 130 del Regolamento Emittenti sono disponibili sul sito <i>internet</i> www.gedispa.it.
    </p>
<p align="justify">
      Inoltre, l’Accordo prevede altresì che, alla Data di Esecuzione e subordinatamente al perfezionamento della Compravendita della Partecipazione, le Parti provvedano a:
    </p>
<div style="MARGIN-LEFT: 4em">
<p align="justify">
        sottoscrivere un accordo relativo al reinvestimento da parte di CIR in BidCo all’esito del completamento dell’OPA Obbligatoria per l’acquisto di una partecipazione in BidCo che rappresenti il 5% del capitale sociale di GEDI in trasparenza, i cui termini e condizioni saranno negoziati in buona fede dalle Parti durante il Periodo Interinale (come di seguito definito)
        (l’"<strong>Accordo di Investimento</strong>"); e
      </p>
<p align="justify">
        sottoscrivere gli accordi relativi alla partecipazione di CIR ed EXOR in BidCo (gli "<strong>Accordi BidCo</strong>"), i cui termini e condizioni saranno negoziati in buona fede dalle Parti durante il Periodo Interinale (come di seguito definito) sulla base di taluni principi e condizioni essenziali concordati nell’Accordo nella forma di <i>term sheet</i> (il
        "<i><strong>Term Sheet</strong></i>").
      </p>
</div>
<p align="justify">
      Posto quanto sopra, si riportano qui di seguito le informazioni essenziali <i>ex</i> art. 130 del Regolamento Emittenti attinenti le previsioni dell’Accordo che sono immediatamente in vigore e aventi ad oggetto: (i) taluni impegni a carico di CIR (gli "<strong>Impegni Interinali</strong>") relativi alla gestione di GEDI e delle società da questa controllate (queste
      ultime, insieme a GEDI, le "<strong>Società del Gruppo</strong>") nel periodo intercorrente tra la Data di Sottoscrizione e la Data di Esecuzione (il "<strong>Periodo Interinale</strong>") e (ii) taluni impegni riguardanti la composizione del consiglio di amministrazione di GEDI e di alcune società da questa partecipate alla Data di Esecuzione (gli
      "<strong>Impegni Relativi al Consiglio</strong>"), aventi rilevanza quali autonome pattuizioni parasociali ai sensi dell’art. 122, commi 1 e 5, lett. d) del TUF (gli Impegni Interinali e gli Impegni Relativi al Consiglio congiuntamente intesi, gli "<strong>Impegni</strong>").
    </p>
<p align="justify">
      Inoltre, al fine di una più compiuta trasparenza nei confronti del mercato, si riporta altresì una descrizione delle ulteriori previsioni contenute nel <i>Term Sheet</i> allegato all’Accordo in relazione agli Accordi BidCo, i cui termini e condizioni, come sopra riportato, non sono disciplinati nel dettaglio nell’Accordo, ma saranno oggetto di negoziazione tra le Parti
      durante il Periodo Interinale e i cui contenuti, all’esito di tali negoziazioni, potrebbero rientrare nelle fattispecie previste dall’art. 122 del TUF.
    </p>
<p>
<strong>2. Società i cui strumenti finanziari sono oggetto dell’Accordo</strong>
</p>
<p align="justify">
      GEDI Gruppo Editoriale S.p.A., società di diritto italiano, con sede legale in Roma, Via Cristoforo Colombo n. 90, iscritta al Registro delle Imprese di Roma al n. 00488680588, partita IVA n. 00906801006 (di seguito, la "<strong>Società</strong>" o "<strong>GEDI</strong>"), le cui azioni sono quotate nel Mercato Telematico Azionario, organizzato e gestito da
      Borsa Italiana S.p.A., segmento STAR.
    </p>
<p>
<strong>3. Strumenti finanziari oggetto dell’Accordo e percentuale rispetto al capitale sociale</strong>
</p>
<p align="justify">
      L’Accordo ha ad oggetto, con riferimento alla Compravendita, l’intera partecipazione attualmente detenuta da CIR nel capitale sociale di GEDI, ossia n. 222.705.235 azioni ordinarie di GEDI, rappresentative del 43,78% del capitale sociale emesso della Società.
    </p>
<p align="justify">
      Con riferimento specifico agli Impegni, si precisa che gli stessi hanno ad oggetto (i) n. 222.705.235 azioni ordinarie di GEDI detenute da CIR, rappresentative del 43,78% del capitale sociale emesso di GEDI e (ii) n. 30.481.490 azioni ordinarie di GEDI detenute da EXOR, rappresentative del 5,99% del capitale sociale emesso di GEDI.
    </p>
<p>
<strong>4. Soggetti aderenti all’Accordo</strong>
</p>
<div style="MARGIN-LEFT: 4em">
<p align="justify">
        (i) CIR – COMPAGNIE INDUSTRIALI RIUNITE, con sede in Milano, via Ciovassino 1, iscritta al Registro delle Imprese di Milano Lodi Monza Brianza al n. 1950112, codice fiscale e partita IVA n. 00519120018 ("<strong>CIR</strong>"), le cui azioni sono quotate sul Mercato Telematico Azionario organizzato e gestito da Borsa Italiana S.p.A.; e
      </p>
<p align="justify">
        (ii) EXOR N.V., con sede in Amsterdam (Olanda), Gustav Mahlerplein 25, 1082 MS, iscritta al <i>Dutch Commercial Register</i> al n. 64236277, partita IVA NL 855579298B01 ("<strong>EXOR</strong>"), le cui azioni sono quotate sul Mercato Telematico Azionario organizzato e gestito da Borsa Italiana S.p.A..
      </p>
</div>
<p align="justify">
      Alla Data di Sottoscrizione:
    </p>
<div style="MARGIN-LEFT: 4em">
<p align="justify">
        - CIR esercita il controllo di fatto, ai sensi dell’art. 93 del TUF, sulla Società, detenendo n. 222.705.235 azioni ordinarie di GEDI rappresentative del 43,78% del capitale sociale emesso di GEDI che, in considerazione delle azioni proprie detenute da GEDI al 29 novembre 2019, consentono a CIR di disporre del 45,75% dei diritti di voto esercitabili nell’assemblea degli
        azionisti di GEDI;
      </p>
<p align="justify">
        - EXOR detiene n. 30.481.490 azioni ordinarie di GEDI rappresentative del 5,99% del capitale sociale emesso di GEDI che, in considerazione delle azioni proprie detenute da GEDI al 29 novembre 2019, consentono a EXOR di disporre del 6,26% dei diritti di voto esercitabili nell’assemblea degli azionisti di GEDI.
      </p>
<p align="justify">
</p>
</div>
<p>
<strong>5. Contenuto delle pattuizioni parasociali di cui all’Accordo5.1 <u><i>Impegni Interinali</i></u></strong>
</p>
<p align="justify">
      L’Accordo contiene usuali previsioni in merito alla gestione nel Periodo Interinale delle Società del Gruppo, che dovrà essere condotta nel rispetto delle norme di legge applicabili e secondo l’ordinario corso delle attività delle suddette società. In particolare, ai sensi dell’Accordo è previsto che durante il Periodo Interinale le Società
      del Gruppo, salvo il preventivo consenso scritto di EXOR:
    </p>
<div style="MARGIN-LEFT: 4em">
<p align="justify">
        non si impegnino ad effettuare investimenti o disinvestimenti non previsti nel budget di GEDI per il 2019 o il 2020, ovvero non assumano impegni, anche se previsti a budget, aventi un valore complessivo superiore a determinate soglie;
      </p>
<p align="justify">
        non compiano nuove operazioni con parti correlate di GEDI;
      </p>
<p align="justify">
        non compiano alcuna operazione societaria straordinaria, né costituiscano <i>joint venture</i> ovvero sciolgano <i>joint venture</i> esistenti;
      </p>
<p align="justify">
        non effettuino nuovi acquisti ovvero alienazioni di partecipazioni (anche di minoranza) in società o enti di qualsiasi tipo, ovvero di aziende o rami d’azienda;
      </p>
<p align="justify">
        non stipulino contratti d’affitto di aziende o rami d’azienda;
      </p>
<p align="justify">
        non contraggano finanziamenti né rilascino garanzie in favore di terzi al di fuori dell’ordinaria amministrazione, per un importo complessivo superiore a determinate soglie;
      </p>
<p align="justify">
        non distribuiscano dividendi, sotto qualsiasi forma, né riserve;
      </p>
<p align="justify">
        non modifichino il proprio statuto;
      </p>
<p align="justify">
        non emettano strumenti finanziari;
      </p>
<p align="justify">
        non costituiscano vincoli o gravami sul alcun bene sociale;
      </p>
<p align="justify">
        si astengano dal deliberare nuovi compensi, bonus, incentivi, o altre remunerazioni in qualsiasi forma ad amministratori ovvero modifiche a quelli in essere;
      </p>
<p align="justify">
        non transigano e/o definiscano alcuna lite pendente o minacciata da cui possa originare una passività superiore a determinate soglie.
      </p>
</div>
<p align="justify">
      Con riferimento alle società partecipate da GEDI sulle quali quest’ultima non esercita il controllo, CIR farà sì che gli amministratori nelle stesse che siano stati designati da GEDI siano informati circa gli Impegni Interinali di cui sopra, assunti da CIR, invitandoli a fare quanto in loro potere affinché tali impegni siano rispettati dalle predette società.
    </p>
<p>
<strong>5.2 <u><i>Impegni Relativi al Consiglio</i></u></strong>
</p>
<p>
      L’Accordo prevede che, subordinatamente al verificarsi delle condizioni sospensive di cui sopra, alla Data di Esecuzione:
    </p>
<div style="MARGIN-LEFT: 4em">
<p align="justify">
        CIR si impegni, <i>inter alia</i>, a far sì che (a) quattro amministratori indicati nell’Accordo rassegnino le proprie dimissioni, con effetto alla Data di Esecuzione, dalla carica di consiglieri di GEDI e di alcune società da questa partecipate dei cui consigli di amministrazione siano membri; (b) a fare quanto in proprio potere affinché si tenga un consiglio di
        amministrazione di GEDI nel corso del quale, <i>inter alia</i>, (x) preso atto delle dimissioni di cui al precedente punto, nonché di eventuali ulteriori dimissioni (o cessazione dalla carica per altre ragioni) da parte di altri amministratori, vengano cooptati i nuovi amministratori che saranno designati da EXOR in sostituzione degli amministratori dimissionari e di eventuali altri
        amministratori nel frattempo cessati, e (y) sia nominato il presidente tra gli amministratori indicati da EXOR. Per completezza l’Accordo, in linea con analoghe operazioni, include taluni impegni di esonero da responsabilità e manleva da parte di EXOR in favore degli amministratori dimissionari;
      </p>
<p align="justify">
        EXOR si impegni, i<i>nter alia</i>, a indicare a CIR i nominativi dei soggetti che dovranno essere nominati amministratori ai sensi del precedente punto (i).
      </p>
</div>
<p>
<strong>5.3 <u><i>Term Sheet relativo agli Accordi BidCo</i></u></strong>
</p>
<p align="justify">
      Il <i>Term Sheet</i> allegato all’Accordo contiene taluni principi e condizioni essenziali sulla base dei quali saranno negoziati tra le Parti durante il Periodo Interinale i contenuti degli Accordi BidCo, volti a disciplinare, in particolare, il diritto di CIR di designare un rappresentante nel consiglio di amministrazione di GEDI, nonché le limitazioni alla circolazione delle
      azioni di BidCo e il disinvestimento di CIR da BidCo. Tali pattuizioni, come di seguito descritte, saranno, come sopra detto, riflesse negli Accordi BidCo oggetto di negoziazione tra le Parti durante il Periodo Interinale unitamente all’Accordo di Investimento e saranno sottoscritte alla Data di Esecuzione subordinatamente al perfezionamento della Compravendita della Partecipazione
      per entrare in vigore alla data di ingresso di CIR nel capitale sociale di BidCo all’esito del completamento dell’OPA Obbligatoria.
    </p>
<p align="justify">
<u><i><strong>Corporate Governance</strong></i></u>
</p>
<p align="justify">
      Ai sensi del <i>Term Sheet</i> è previsto che un membro del consiglio di amministrazione di GEDI sia nominato su designazione di CIR. Inoltre, EXOR potrà consentire la partecipazione in BidCo di ulteriori terzi investitori, a condizione, tra l’altro, che EXOR mantenga il controllo di diritto su BidCo.
    </p>
<p align="justify">
<i><u><strong>Disposizioni relative al trasferimento delle azioni di BidCo</strong></u></i>
</p>
<p align="justify">
<i>Periodo di Lock-up relativo alla Partecipazione CIR</i>
</p>
<p align="justify">
      Il <i>Term Sheet</i> prevede un periodo di <i>lock-up</i> triennale a decorrere dalla data di efficacia degli Accordi BidCo durante il quale non sarà consentito, salvo consenso di EXOR, alcun trasferimento della proprietà o di altri diritti sulla partecipazione detenuta <i>pro tempore</i> da CIR in BidCo (la "Partecipazione CIR"), nonché non sarà consentita la
      costituzione di vincoli e gravami sulle azioni o sui diritti pertinenti alla Partecipazione CIR.
    </p>
<p align="justify">
<i>Diritto di Prelazione di EXOR</i>
</p>
<p align="justify">
      Ai sensi del <i>Term Sheet</i>, allo scadere del Periodo di Lock-up, il trasferimento a terzi, in tutto o in parte, della Partecipazione CIR sarà soggetto al diritto di prelazione a favore di EXOR in base ai termini e alle condizioni che saranno dettagliati negli Accordi BidCo in conformità al <i>Term Sheet</i>.
    </p>
<p align="justify">
<i>Diritto di Co-vendita</i>
</p>
<p align="justify">
      Ai sensi del <i>Term Sheet</i>, qualora, in ogni momento, EXOR intenda trasferire a terzi, in tutto o in parte, la propria partecipazione in BidCo, CIR avrà un diritto di co-vendita in base ai termini e alle condizioni che saranno dettagliati negli Accordi BidCo in conformità al <i>Term Sheet</i>.
    </p>
<p align="justify">
<i>Obbligo di Co-vendita</i>
</p>
<p align="justify">
      Ai sensi del <i>Term Sheet</i>, qualora, in ogni momento, EXOR intenda trasferire a terzi l’intera propria partecipazione in BidCo, EXOR avrà diritto di richiedere a CIR, che avrà l’obbligo, di cedere, unitamente a EXOR, l’intera Partecipazione CIR in base ai termini e alle condizioni che saranno dettagliati negli Accordi BidCo in conformità al <i>Term
      Sheet</i>.
    </p>
<p align="justify">
<u><i>Fusione</i></u>
</p>
<p align="justify">
      Il <i>Term Sheet</i> prevede che qualora, durante la vigenza degli Accordi BidCo, sia realizzata la fusione di BidCo e GEDI per effetto della quale la società risultante dalla fusione sia una società non quotata sul Mercato Telematico Azionario (la "<strong>Fusione</strong>"), le previsioni contenute nel <i>Term Sheet</i> si intenderanno riferite alla società
      risultante dalla Fusione.
    </p>
<p align="justify">
<u><i>Disinvestimento di CIR in BidCo</i></u>
</p>
<p align="justify">
      Per completezza si precisa che il <i>Term Sheet</i> contiene, altresì, taluni principi e condizioni essenziali relativi al disinvestimento di CIR da BidCo per il tramite della concessione, rispettivamente, di un’opzione di vendita in favore di CIR e un’opzione di acquisto a favore di EXOR in relazione alla Partecipazione CIR ad un prezzo pari al <i>fair market value</i>, il
      tutto secondo i termini e le condizioni che saranno dettagliati negli Accordi BidCo in conformità al <i>Term Sheet</i>.
    </p>
<p>
<strong>6. Durata ed efficacia delle pattuizioni parasociali di cui all’Accordo</strong>
</p>
<p align="justify">
      Come sopra indicato, gli Impegni decorrono dalla Data di Sottoscrizione e hanno durata sino alla Data di Esecuzione. Gli Impegni cesseranno di avere efficacia qualora una o più delle condizioni sospensive previste nell’Accordo non dovesse(ro) avverarsi entro il 31 maggio 2020.
    </p>
<p align="justify">
      Quanto agli Accordi BidCo, il <i>Term Sheet</i> prevede che gli Accordi BidCo entreranno in vigore al perfezionamento dell’ingresso di CIR nel capitale sociale di BidCo ad esito dell’OPA Obbligatoria (la "<strong>Data di Efficacia</strong>") e le pattuizioni di natura parasociale ivi previste avranno durata di 3 (tre) anni dalla Data di Efficacia qualora GEDI sia una
      società quotata sul Mercato Telematico Azionario, restando inteso che tale durata sarà automaticamente estesa a 5 (cinque) anni dalla Data di Efficacia qualora GEDI non sia quotata sul Mercato Telematico Azionario.
    </p>
<p>
<strong>7. Ufficio del Registro delle Imprese</strong>
</p>
<p align="justify">
      Le disposizioni rilevanti ai fini dell’art. 122 del TUF contenute nell’Accordo, ivi incluso il <i>Term Sheet,</i> sono state depositate presso il Registro delle Imprese di Roma il 6 dicembre 2019.
    </p>
<p align="justify">
      Le presenti informazioni essenziali sono pubblicate, ai sensi dell’art. 130 del Regolamento Emittenti, sul sito <i>internet</i> www.gedispa.it in data 7 dicembre 2019.
    </p>
<p align="justify">
</p>
<p>
      7 dicembre 2019
    </p>
<p>
<strong>[GP.5.19.1]