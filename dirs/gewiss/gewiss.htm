<html>
  <head>
    <title>
      GEWISS SPA - Estratto del patto parasociale
    </title>
    <meta name="subjectList" content="stp" />
    <meta name="linkid" content="509790" />
    <meta name="Description" content="GEWISS SPA - Estratto del patto parasociale" />
    <meta name="ss_family" content="stpatti" />
    <meta name="SOCIETA" content="GEWISS SPA" />
    <meta name="ss_table" content="stpatti" />
    <meta name="date" content="2011-07-15" />
    <meta name="synchro" content="N;marciano;1312210408939" />
    <meta name="codconsob" content="39460" />
  </head>
  <body>
    <p>
      <b>Estratto dei patti parasociali comunicati alla Consob ai sensi dell&#39;art. 122 del d.lgs. 24.2.1998, n. 58</b>
    </p>
    <p align="center">
      <strong><strong>GEWISS S.P.A.</strong></strong>
    </p>
    <p align="left">
      Ai sensi&#160;dell&#8217;art. 122 del D.Lgs. n. 58/1998 e successive modifiche (&#8220;<strong>TUF</strong>&#8221;) e degli artt. 129 e seguenti del Regolamento Consob n. 11971/1999 e successive modifiche, si rende noto quanto segue.<br />
      <br />
      <strong>1.&#160;&#160;&#160;&#160;&#160;&#160; <em><u>Premessa<br />
      </u></em></strong><br />
      <strong>(i)</strong>&#160;&#160;&#160;&#160;&#160; Unifind S.p.A. (&#8220;<strong>Unifind</strong>&#8221;) come comunicato al mercato in data 11 aprile 2011, mediante la diffusione della comunicazione ai sensi dell&#8217;art. 102 del TUF, promuover&#224; un&#8217;offerta pubblica di acquisto avente ad oggetto n. 14.797.460 azioni ordinarie di Gewiss S.p.A.
      (&#8220;<strong>Gewiss</strong>&#8221; o anche la &#8220;<strong>Societ&#224;</strong>&#8221;), pari al 12,332% del capitale sociale, corrispondenti alla totalit&#224; delle azioni ordinarie Gewiss possedute dal mercato e, pertanto, con esclusione delle n. 93.202.540 azioni ordinarie Gewiss possedute da Unifind e delle n. 12.000.000 azioni ordinarie Gewiss possedute da Polifin S.p.A.
      societ&#224; che controlla Unifind ai sensi dell&#8217;art. 93 del TUF, complessivamente pari all&#8217;87,668% del capitale sociale della stessa (l&#8217;&#8220;<strong>Offerta</strong>&#8221;).<br />
      <strong>&#160;(ii)&#160;&#160;&#160;</strong> Unifind e First Eagle Investment Management, LLC, in qualit&#224; di gestore di determinati fondi di investimento (&#8220;<strong>First Eagle</strong>&#8221;; Unifind e First Eagle congiuntamente le &#8220;<strong>Parti</strong>&#8221;), quest&#8217;ultimo titolare di n. 9.324.933 azioni ordinarie di Gewiss, pari al 7,771% del capitale sociale
      della stessa (le &#8220;<strong>Azioni</strong>&#8221;), hanno sottoscritto in data 11 aprile 2011 una scrittura privata contenente un impegno di adesione all&#8217;Offerta (l&#8217;&#8220;<strong>Impegno di Adesione</strong>&#8221;).<br />
      <br />
      <strong>2.&#160;&#160;&#160;&#160;&#160;&#160; <em><u>Tipo di accordo<br />
      </u></em></strong><br />
      Le pattuizioni parasociali contenute nell&#8217;Impegno di Adesione, riprodotte in sintesi al punto 5. che segue, sono riconducibili ad un patto contenente l&#8217;impegno ad aderire ad un&#8217;offerta pubblica di acquisto, rilevante a norma dell&#8217;art. 122, comma 5, d)-<em>bis</em>, del TUF.<br />
      <br />
      <strong>3.&#160;&#160;&#160;&#160;&#160;&#160; <em><u>Societ&#224; i cui strumenti finanziari sono oggetto dell&#8217;Impegno di Adesione<br />
      </u></em></strong><br />
      Le pattuizioni parasociali contenute nell&#8217;Impegno di Adesione hanno ad oggetto azioni ordinarie di Gewiss S.p.A. (con sede in Cenate Sotto (BG), Via A. Volta n. 1, C.F. e n. di iscrizione al Registro delle Imprese di Bergamo 00385040167; capitale sociale pari a Euro 60.000.000,00, rappresentato da n. 120.000.000 azioni ordinarie del valore nominale di Euro 0,50 ciascuna) come
      precisato al successivo punto 4.<br />
      <br />
      <strong>4.&#160;&#160;&#160;&#160;&#160;&#160; <em><u>Parti dell&#8217;Impegno di Adesione e strumenti finanziari oggetto dello stesso<br />
      </u></em></strong><br />
      Di seguito sono indicati le Parti dell&#8217;Impegno di Adesione e gli strumenti finanziari oggetto dello stesso.<br />
      <br />
      <u>Unifind S.p.A.</u>: sede in Bergamo, Via Frizzoni, n. 17, C.F. e n. di iscrizione al Registro delle Imprese di Bergamo 00874550163; capitale sociale pari ad Euro 2.522.000,00, rappresentato da n. 2.522.000 azioni del valore nominale di Euro 1,00 ciascuna. Il capitale sociale di Unifind &#232; interamente posseduto da Polifin S.p.A. Il capitale sociale di Polifin S.p.A., pari ad Euro
      18.000.000,00, &#232; posseduto quanto al 99,995% da Domenico Bosatelli e quanto allo 0,005% da Giovanna Terzi.<br />
      <u>First Eagle Investment Management LLC</u>: sede in Wilmington, Delaware 19801 (USA), 1209 Orange Street, The Corporation Trust Company, Corporation Trust Center, IRS <em>tax</em> n. 57-1156902. First Eagle &#232; controllata dal socio unico Arnhold and S. Bleichroeder Holdings, Inc., con sede in Wilmington, Delaware 19808 (USA), 2711 Centerville Road, Corporation Service Company, Suite
      400, IRS <em>tax</em> n. 13-4959915.<br />
      Le pattuizioni parasociali contenute nell&#8217;Impegno di Adesione hanno ad oggetto le n. 9.324.933 azioni ordinarie di Gewiss pari al 7,771% del capitale sociale della stessa, detenute da First Eagle in qualit&#224; di gestore di determinati fondi di investimento.<br />
      <br />
      <strong>5.&#160;&#160;&#160;&#160;&#160;&#160; <em><u>Contenuto dell&#8217;Impegno di Adesione<br />
      </u></em></strong><br />
      In forza dell&#8217;Impegno di Adesione, First Eagle si &#232; impegnata irrevocabilmente a portare in adesione all&#8217;Offerta le Azioni.<br />
      <br />
      <strong>6.<em>&#160;&#160;&#160;&#160;&#160; <u>Durata delle pattuizioni parasociali</u></em></strong> <strong><em><u>dell&#8217;Impegno di Adesione</u></em></strong><br />
      <br />
      Le pattuizioni parasociali contenute nell&#8217;Impegno di Adesione avranno durata per un periodo di tre mesi dalla data del 11 aprile 2011, data di sottoscrizione dell&#8217;Impegno di Adesione.<br />
      <br />
      <strong>7.<em>&#160;&#160;&#160;&#160;&#160; <u>Soggetto che esercita il controllo ai sensi dell&#8217;art. 93 del TUF<br />
      </u></em></strong><br />
      Le pattuzioni parasociali contenute nell&#8217;Impegno di Adesione non inficiano il controllo esercitato da Unifind sulla Societ&#224; ai sensi dell&#8217;art. 93 del TUF.<br />
      <br />
      <strong>8.&#160;&#160;&#160;&#160;&#160; <em><u>Deposito presso il Registro delle Imprese<br />
      </u></em></strong><br />
      L&#8217;Impegno di Adesione &#232; stato depositato presso il Registro delle Imprese di Bergamo in data 14 aprile 2011.<br />
      <br />
      15 aprile 2011.<br />
      <br />
      <strong>[GO.1.11.1]</strong>
    </p>
    <p align="left">
      <strong>IL PATTO HA&#160;CESSATO OGNI SUO EFFETTO PER NATURALE SCADENZA ALLA DATA<br />
       DELL&#39; 11 LUGLIO 2011. PUBBLICAZIONE AVVENUTA IN DATA 15 LUGLIO 2011</strong>
    </p>
  </body>
</html>

