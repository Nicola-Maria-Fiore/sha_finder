/b>
</p>
<hr/>
<p align="center">
<strong>DATALOGIC S.P.A.</strong>
</p>
<p align="center">
      HYDRA S.P.A.<br/>
      Capitale sociale Lire 60.000.000.000 interamente sottoscritto e versato<br/>
      Sede legale in Bologna, Via d'Azeglio n. 57<br/>
      Registro Imprese di Bologna n. 18156 Codice fiscale: 00445970379
    </p>
<p>
      Ai sensi della Delibera Consob n. 11971 del 14.5.1999 e successive modificazioni, si rende noto che in data 19 Novembre 2002 è stato sottoscritto un accordo integrativo e modificativo ("Accordo Integrativo") della convenzione parasociale (di seguito, il "Patto"), stipulata in data 15 febbraio 2001 tra Hydra S.p.A., l'ing. Romano Volta e la dott.ssa Lucia Fantini
      (da una parte) ed il rag. Roberto Tunioli (dall'altra parte) - la cui esistenza è già stata a suo tempo comunicata alla CONSOB ed al mercato in conformità alle vigenti disposizioni di legge e di regolamento -, e avente ad oggetto l'esercizio del diritto di voto inerente le n. 30.000.000 azioni di proprietà dell'ing. Romano Volta e le n. 30.000.000 azioni di
      proprietà della dott.ssa Lucia Fantini, rappresentative nel loro complesso dell'intero capitale sociale di Hydra S.p.A., la quale controlla, ai sensi dell'art. 93 del d. lgs. 24 febbraio 1998, n. 58, Datalogic S.p.A. (società avente sede in Lippo di Calderara di Reno, Via Candini 2, iscritta nel registro delle imprese di Bologna al n. 96/1998, codice fiscale 01835711209,
      le cui azioni sono quotate in Borsa, di seguito, "Datalogic") in virtù della titolarità diretta del diritto di voto relativo al 9,951% del capitale sociale di Datalogic (corrispondente al 9,617% in caso di integrale esercizio dell'opzione di sovrallocazione di cui al Paragrafo 11.18, Capitolo XI, del Prospetto Informativo relativo all'Offerta Pubblica di
      sottoscrizione depositato presso la CONSOB in data 8 marzo 2001 a seguito di nulla osta comunicato con nota n. 1017165 dell'8 marzo 2001 ( <em>Greenshoe</em>)) e della titolarità indiretta, attraverso la propria controllata al 100% Hydra Investissements S.A., del diritto di voto relativo al 66,741% (corrispondente al 64,498% in caso di integrale esercizio dell'opzione di
      sovrallocazione ( <em>Greenshoe</em>)) del capitale sociale di Datalogic.
    </p>
<p>
      Ai sensi dell'Accordo Integrativo: (i) è stata concessa al rag. Roberto Tunioli la facoltà di esercitare anticipatamente l'opzione di acquisto sulle n. 1.333.334 azioni Hydra S.p.A. di titolarità dell'ing. Romano Volta di cui all'art. 5 del Patto; (ii) il rag. Roberto Tunioli ha esercitato la suddetta opzione; (iii) contestualmente l'ing. Romano Volta ha a
      sua volta esercitato l'opzione di acquisto sulle azioni acquistate dal rag. Roberto Tunioli; (iv) il contestuale esercizio delle suddette opzioni è avvenuto mediante pagamento del solo differenziale del prezzo, ai sensi dell'art. 7 del Patto; (v) per effetto dell'esercizio anticipato delle suddette opzioni, si intendono superate tutte le previsioni contenute nel Patto
      relative alle opzioni medesime.
    </p>
<p>
      Di seguito si riporta l'estratto del Patto così come modificato ai sensi e per gli effetti dell'Accordo Integrativo.
    </p>
<p>
<b>1. <u>Società i cui strumenti finanziari sono oggetto del Patto</u></b>: oggetto del Patto, sono le azioni ordinarie rappresentative dell'intero capitale sociale di Hydra S.p.A., società avente sede legale in Bologna, Via d'Azeglio n. 57 e capitale sociale di Lire 60.000.000.000, interamente posseduto dai coniugi ing. Romano Volta e dott.ssa Lucia Fantini, ciascuno
      titolare di n. 30.000.000 azioni del valore nominale di Lire 1.000 cadauna, rappresentative del 50% del capitale sociale della medesima. Hydra S.p.A. controlla, ai sensi dell'art. 93 del d. lgs. 24 febbraio 1998, n. 58, Datalogic in virtù della titolarità diretta del diritto di voto relativo al 9,951% del capitale sociale della stessa e della titolarità indiretta,
      attraverso la propria controllata al 100% Hydra Investissement S.A., del diritto di voto relativo al 66,741% del capitale sociale di Datalogic. Anche in caso di integrale esercizio dell'opzione di sovrallocazione ( <em>Greenshoe</em>) da parte del consorzio per l'Offerta Istituzionale, Hydra S.p.A. continuerà a detenere il controllo di Datalogic in virtù della
      titolarità diretta ed indiretta del diritto di voto relativo al 74,115% del capitale sociale della stessa, attraverso le n. 1.144.750 azioni di sua proprietà e delle n. 7.677.500 azioni di proprietà della Hydra Investissements S.A., controllata dalla Hydra S.p.A. al 100%.
    </p>
<p>
<b>2. <u>Soggetti aderenti al Patto</u></b>: la tabella indica tutti i soggetti (collettivamente le "Parti") parti del Patto e la rispettiva quota di partecipazione al capitale di Hydra S.p.A.:
    </p>
<table class="resultTable2">
<tr valign="top">
<td class="resultTD2" width="236">
<b>Soggetto</b>
</td>
<td class="resultTD2" width="275">
<b>Numero azioni<br/>
           (valore nominale: Lire 1.000)</b>
</td>
<td class="resultTD2" width="309">
<b>Percentuale di capitale di Hydra S.p.A. detenuta</b>
</td>
</tr>
<tr valign="top">
<td class="resultTD2" width="236">
          Ing. Romano Volta
        </td>
<td class="resultTD2" width="275">
<p align="right">
            30.000.000
          </p>
</td>
<td class="resultTD2" width="309">
<p align="right">
            50%
          </p>
</td>
</tr>
<tr valign="top">
<td class="resultTD2" width="236">
<p align="left">
            Dott.ssa Lucia Fantini
          </p>
</td>
<td class="resultTD2" width="275">
<p align="right">
            30.000.000
          </p>
</td>
<td class="resultTD2" width="309">
<p align="right">
            50%
          </p>
</td>
</tr>
<tr valign="top">
<td class="resultTD2" width="236">
<p align="left">
            Hydra S.p.A.
          </p>
</td>
<td class="resultTD2" width="275">
<p align="right">
            -
          </p>
</td>
<td class="resultTD2" width="309">
<p align="right">
            -
          </p>
</td>
</tr>
<tr valign="top">
<td class="resultTD2" width="236">
<p align="left">
            Rag. Roberto Tunioli
          </p>
</td>
<td class="resultTD2" width="275">
<p align="right">
            -
          </p>
</td>
<td class="resultTD2" width="309">
<p align="right">
            -
          </p>
</td>
</tr>
<tr valign="top">
<td class="resultTD2" width="236">
<p align="left">
            TOTALE
          </p>
</td>
<td class="resultTD2" width="275">
<p align="right">
            60.000.000
          </p>
</td>
<td class="resultTD2" width="309">
<p align="right">
            100%
          </p>
</td>
</tr>
</table>
<p>
<b>3. <u>Controllo di Datalogic in virtù del Patto</u></b>: il Patto non contiene alcuna disposizione intesa a, ovvero avente comunque l'effetto di, determinare un mutamento del controllo di Hydra S.p.A. e, conseguentemente, di Datalogic quale indicato nel precedente punto (1).
    </p>
<p>
<b>4. <u>Contenuto del Patto</u></b>
</p>
<p>
      a) <u>Accordi relativi alla designazione di amministratori</u>: il Patto non contiene patti di sindacato di voto né di blocco, bensì l'impegno congiunto dell'ing. Romano Volta e della dott.ssa Lucia Fantini (di seguito, collettivamente, i "Promittenti"), nella loro qualità di azionisti di Hydra S.p.A., a far sì che il rag. Roberto Tunioli venga nominato
      consigliere di amministrazione con attribuzione di deleghe di essa Hydra S.p.A. e mantenuto in detta carica per il periodo di tre anni a decorrere dalla data di sottoscrizione del Patto, e così sino al 14 febbraio 2004.
    </p>
<p>
      Il Patto contiene altresì l'impegno del rag. Roberto Tunioli, per il medesimo periodo di tempo, ad accettare la designazione e l'attribuzione della carica di amministratore delegato di Hydra S.p.A., nonché delle eventuali ulteriori cariche di amministratore di una o più delle società controllate da Hydra S.p.A. che i Promittenti dovessero, ove lo ritenessero
      opportuno, chiedergli di ricoprire.
    </p>
<p>
      I Promittenti, sempre nella loro qualità di azionisti di Hydra S.p.A., hanno assunto l'impegno di fare in modo che al rag. Tunioli, a fronte di tutte le attività dallo stesso espletate nella sua qualità di amministratore delegato di Hydra S.p.A. e delle società dalla stessa controllate a beneficio delle quali dovesse espletare un mandato di amministratore munito di
      poteri delegati, venga corrisposto un compenso annuo complessivo comunque non inferiore ad un importo predeterminato in misura fissa nonché un ulteriore compenso variabile, condizionato al raggiungimento di obiettivi prefissati di anno in anno.
    </p>
<p>
      b) <u>Accordi relativi al trasferimento di partecipazioni</u>: il Patto contiene altresì talune disposizioni relative al trasferimento della titolarità di azioni rappresentative del capitale sociale di Hydra S.p.A. di seguito sintetizzate:
    </p>
<p>
<u>clausola di "Lock-Up"</u>: i Promittenti hanno assunto l'obbligo di non cedere sino al 29 agosto 2009 le partecipazioni di maggioranza nel capitale di Hydra S.p.A. delle quali sono titolari. Tale divieto non opera in relazione ai trasferimenti a componenti del nucleo familiare dei Promettenti, dei quali gli stessi hanno comunque promesso ai sensi e per gli effetti
      dell'art. 1381 del codice civile, per il caso di siffatta cessione, il rispetto degli impegni assunti con la sottoscrizione del Patto.
    </p>
<p>
      c) <u>Clausole penali</u>: in caso revoca dalla carica di amministratore delegato di Hydra S.p.A., al rag. Tunioli sarà dovuto a titolo di penale l'importo di Lire 1.345.000.000 la cui corresponsione i Promittenti si sono impegnati a fare in modo che venga deliberata dall'assemblea dei soci di Hydra S.p.A.
    </p>
<p>
      d) <u>Controversie</u>: ogni controversia che dovesse insorgere tra le Parti attinente l'interpretazione, l'esecuzione o la validità del Patto, è devoluta alla competenza di un collegio arbitrale composto di tre arbitri, due dei quali nominati da ciascuna parte ed uno dai due arbitri in tal modo designati, ovvero, in caso di disaccordo, dal Presidente del Tribunale di
      Bologna.
    </p>
<p>
<b>5. <u>Durata del Patto</u></b>: gli impegni di cui alla lettera (a) del precedente punto (4) hanno durata sino al 14 febbraio 2004; gli impegni di "Lock Up" di cui alla lettera (b) del precedente punto (4) hanno durata sino al 29 agosto 2009.
    </p>
<p>
<b>6. <u>Deposito</u></b>: il Patto, così come modificato ai sensi dell'Accordo Integrativo, verrà depositato presso l'Ufficio del Registro delle Imprese di Bologna nel rispetto dei termini di legge applicabili.
    </p>
<p>
      28 novembre 2002
    </p>
<p>
<b>[DE.1.02.1]