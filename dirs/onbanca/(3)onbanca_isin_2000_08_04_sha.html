/b>
</p>
<hr/>
<p align="center">
<strong> ONBANCA S.P.A.</strong>
</p>
<p>
      I seguenti azionisti (le "Parti") di ONBANCA S.p.A. ("ONBANCA"), con sede legale in Milano, Viale Monte Santo 2, 20124, iscritta nel Registro delle Imprese di Milano al numero 246289/1998, nell'Albo delle banche tenuto dalla Banca d'Italia al numero 5398 e nell'Albo dei gruppi bancari tenuto dalla Banca d'Italia al numero 5048.4 C.F./P. IVA 1250112053,
      proprietari di complessive n. 1.447.047 azioni ordinarie del valore nominale di EURO 25 cadauna, corrispondenti al 58.00% del capitale ordinario di ONBANCA (ovvero del 55.7% in caso di esercizio integrale della <em>greenshoe</em>)
    </p>
<table class="resultTable2">
<tr valign="top">
<td class="resultTD2" width="237">
<strong>Parti</strong>
</td>
<td class="resultTD2" width="159">
<strong>Numero di azioni possedute</strong>
</td>
<td class="resultTD2" width="248">
<strong>% conferita rispetto al totale delle azioni conferite ai Patti</strong>
</td>
<td class="resultTD2" width="301">
<strong>% delle azioni conferite rispetto al totale del capitale sociale di ONBANCA</strong>
</td>
</tr>
<tr valign="top">
<td class="resultTD2" width="237">
          Banca Popolare Commercio e Industria S.c. a r.l. ("BPCI")
        </td>
<td class="resultTD2" width="159">
          1.291.125<br/>
          (1.241.466)*
        </td>
<td class="resultTD2" width="248">
          87.4%<br/>
          (87,4%)*
        </td>
<td class="resultTD2" width="301">
          50.0%<br/>
          (48.1%)*
        </td>
</tr>
<tr valign="top">
<td class="resultTD2" width="237">
          Banca Popolare di Luino e di Varese S.p.A. ("BPLV")
        </td>
<td class="resultTD2" width="159">
          103.290<br/>
          (99.317)*
        </td>
<td class="resultTD2" width="248">
          7%<br/>
          (7%)*
        </td>
<td class="resultTD2" width="301">
          4.0%<br/>
          (3.8%)*
        </td>
</tr>
<tr valign="top">
<td class="resultTD2" width="237">
          SEFIM S.p.A. ("SEFIM")
        </td>
<td class="resultTD2" width="159">
          82.632<br/>
          (79.454)*
        </td>
<td class="resultTD2" width="248">
          5.6%<br/>
          (5.6%)*
        </td>
<td class="resultTD2" width="301">
          3.2%<br/>
          (3.1%)*
        </td>
</tr>
<tr valign="top">
<td class="resultTD2" width="237">
<strong>Totale</strong>
</td>
<td class="resultTD2" width="159">
<p align="right">
<strong>1.477.047</strong><br/>
<strong>(1.420.237)*</strong>
</p>
</td>
<td class="resultTD2" width="248">
<strong>100.00%</strong>
</td>
<td class="resultTD2" width="301">
<p align="right">
<strong>57,2%</strong><br/>
<strong>(55.0%)*</strong>
</p>
</td>
</tr>
</table>
<p>
      Dati al 28 luglio 2000 (a seguito dell'OPS ONBANCA)
    </p>
<blockquote>
<p>
        * Tra parentesi si indicano i riferimenti numerici e percentuali nel caso di integrale esercizio della <em>Greenshoe</em>
</p>
</blockquote>
<p>
      in data 2 giugno 2000 hanno sottoscritto Patti Parasociali relativi ad ONBANCA ("Patti") di cui di seguito si riassumono le principali caratteristiche.
    </p>
<p>
<strong>Controllo di ONBANCA</strong>
</p>
<p>
      ONBANCA è soggetta al controllo di BPCI, come emerge dalla tabella su riportata.
    </p>
<p>
<strong>Contenuto dei Patti</strong>
</p>
<p>
      Le Parti si impegnano ad assicurare la stabilità delle partecipazioni azionarie in ONBANCA, il regolare funzionamento della sua struttura societaria e la gestione della società con l'obiettivo di assecondare lo sviluppo e la reddittività degli affari.
    </p>
<p>
<strong>Partecipazioni conferite nel sindacato e vincoli alla circolazione</strong>
</p>
<p>
      Gli azionisti partecipanti si sono impegnati a conferire per intero nel sindacato le loro rispettive partecipazioni in ONBANCA.
    </p>
<p>
      Fermo il disposto dell'art. 2.2.3 del <em>Regolamento del Nuovo Mercato</em>organizzato e gestito da Borsa Italiana S.p.A., le Parti si impegnano a non cedere, per la durata di tre anni, le rispettive azioni a terzi, in tutto o in parte, in qualsiasi forma o per qualsiasi ragione (inclusa qualsiasi operazione, anche senza corrispettivo che consenta direttamente o indirettamente a terzi
      di ottenere lo stesso risultato di una cessione totale o parziale delle azioni o di ottenere diritti amministrativi e/o finanziari relativi alle azioni e inclusa la costituzione di diritti di usufrutto, pegno o altri oneri e vincoli sulle azioni), eccezion fatta per società appartenenti ai propri gruppi di appartenenza.
    </p>
<p>
<strong>Pattuizioni relative all'esercizio del voto in Consiglio d'Amministrazione ed in Assemblea. Elezione alle cariche sociali</strong>
</p>
<p>
      BPCI e BPLV hanno il diritto di designare 7 amministratori (su 12) e SEFIM ha il diritto di designare 1 amministratore.
    </p>
<p>
      Presidente ed Amministratore Delegato vengono scelti tra gli amministratori designati da BPCI/BPLV. Il Direttore Generale viene nominato su designazione di BPCI.
    </p>
<p>
      Il Consiglio d'Amministrazione delibera a maggioranza semplice.
    </p>
<p>
      Nelle seguenti delibere del Consiglio d'Amministrazione di ONBANCA non dovrà intervenire il voto contrario di un amministratore designato da CONSORS INTERNATIONAL HOLDING GmbH: (i) proposte di aumento del capitale di ONBANCA, che non siano causate dalla necessità di osservare le disposizioni legislative e regolamentari di carattere imperativo applicabili o dalla necessità
      di ricostituire il capitale, che fosse eroso da perdite, al precedente valore nominale; (ii) proposte di emissione di azioni, di obbligazioni o di altri strumenti finanziari, che diano o non diano accesso al capitale della società; (iii) proposte di modifica dello Statuto; (iv) proposte di qualsiasi operazione di fusione, scissione, acquisizione e cessione di partecipazioni azionarie o
      di qualsiasi ramo d'azienda, <em>joint venture</em>o costituzione di società controllate e per l'intrapresa di nuovi settori di attività; (v) approvazione di qualsiasi modifica al <em>business plan</em>triennale convenuto dalle Parti, riguardante variazioni di più del 20% di qualsiasi importo stabilito nello stesso; (vi) approvazione di nuovi <em>business
      plan</em>triennali per periodi successivi a quello previsto dal piano indicato nel precedente punto (v), come pure di qualsiasi variazione per un valore eccedente il 20% di qualsiasi importo stabilito negli stessi; (vii) nomina e revoca del responsabile della funzione di controllo interno di cui all'art. 57 del Reg. Consob 11522/1998; (viii) approvazione di qualsiasi investimento di
      ONBANCA eccedente 4 (quattro) milioni di Euro, limite che sarà aumentato a 6 (sei) milioni di Euro dal 1° Gennaio 2002; (ix) ipoteche, pegni e diritti di usufrutto, nonché altre garanzie personali e reali, nella misura in cui esse non siano necessarie in relazione a perdite contemplate nel <em>Business Plan</em>; (x) adozione di decisioni riguardanti i licenziamenti
      collettivi e i piani di fine rapporto.
    </p>
<p>
      Le Parti si astengono dal presentare liste per l'elezione di un sindaco di minoranza.
    </p>
<p>
      Le Parti si impegnano alla reciproca consultazione prima delle assemblee di ONBANCA.
    </p>
<p>
<strong>Diritti di opzione "call" e "put"</strong>
</p>
<p>
      Sono stati previsti dei diritti di opzione di acquisto e vendita relativi all'intera partecipazione detenuta da SEFIM al verificarsi degli eventi scatenanti di seguito riportati:
    </p>
<p>
      (a) diritto di opzione di acquisto di BPCI/BPLV e conseguente obbligo di vendita di SEFIM dell'intera partecipazione detenuta da SEFIM al verificarsi di uno dei seguenti eventi scatenanti: (i) cambiamento nel controllo di SEFIM; (ii) violazione da parte di SEFIM di qualsiasi obbligo rilevante previsto dai Patti, senza che sia posto rimedio a tale violazione entro 30 (trenta) giorni
      dalla diffida di BPCI/BPLV; (iii) cessazione dei Patti; (iv) violazione sostanziale da parte di SEFIM e/o qualsiasi società del Gruppo Lombardini di qualsiasi accordo commerciale con ONBANCA, ovvero recesso da detti accordi; (v) fallimento, liquidazione coatta, procedura analoga o liquidazione volontaria di SEFIM ovvero avviamento di dette procedure;
    </p>
<p>
      (b) diritto di opzione di vendita di SEFIM e conseguente obbligo d'acquisto di BPCI dell'intera partecipazione di SEFIM al verificarsi dei seguenti eventi scatenanti: (i) cambiamento nel controllo di BPCI o di ONBANCA; (ii) violazione da parte di BPCI/BPLV di qualsiasi obbligo rilevante previsto dai Patti, senza che non sia posto rimedio a tale violazione entro 30 (trenta) giorni
      dalla diffida di SEFIM; (iii) cessazione dei Patti; (iv) violazione sostanziale da parte di ONBANCA e/o qualsiasi società del Gruppo BPCI di qualsiasi accordo commerciale con SEFIM o società del rispettivo gruppo, ovvero recesso dagli stessi accordi; (v) fallimento, liquidazione coatta, procedura analoga o liquidazione volontaria di BPCI/BPLV ovvero avviamento di dette procedure;
      (vi) perdita del controllo di ONBANCA da parte di BPCI, ai sensi dell'art. 2359 del Codice Civile.
    </p>
<p>
      Il relativo prezzo di esercizio verrà stabilito dalle Parti di comune accordo. In mancanza si farà ricorso alla media aritmetica dei prezzi di mercato nei sei mesi anteriori all'esercizio del diritto di opzione di acquisto o di vendita.
    </p>
<p>
<strong>Modifica dei diritti spettanti a SEFIM</strong>
</p>
<p>
      E' stata prevista la modifica dei diritti spettanti a SEFIM ai sensi dei Patti nel caso di discesa della stessa sotto determinate aliquote del capitale sociale di ONBANCA.
    </p>
<p>
      In particolare, si applicheranno le seguenti disposizioni:
    </p>
<p>
      (i) nel caso in cui la partecipazione azionaria di SEFIM scendesse sotto la soglia del 3.2% (o, rispettivamente, del 3.1 %, o 3 %), più 1 (una) azione ma rimanesse maggiore del 2% più 1 (una) azione, SEFIM perderà il diritto a nominare 1 (un) amministratore e farà in modo che l'amministratore da essa designato dia immediatamente le dimissioni dall'incarico,
      restando inteso che gli altri diritti di SEFIM derivanti dai Patti rimarranno inalterati;
    </p>
<p>
      (ii) nel caso in cui la partecipazione azionaria di SEFIM scendesse sotto la soglia del 2% più 1 (una) azione, i Patti cesseranno.
    </p>
<p>
<strong>Efficacia e durata dei Patti</strong>
</p>
<p>
      I Patti hanno durata triennale decorrente dall'ammissione a quotazione delle azioni (13 luglio 2000) con tacito rinnovo di tre anni in tre anni, salvo il diritto delle Parti a comunicare entro 12 mesi dalla scadenza del triennio l'intenzione di non rinnovare i Patti.
    </p>
<p>
      I Patti cesseranno di produrre effetti in caso di revoca della quotazione delle azioni ONBANCA su Mercati Regolamentati, come definiti alla Parte III, Titolo I, Capitolo I T.U. 58/1998.
    </p>
<p>
      4 agosto 2000
    </p>
<p>
<b>[OC.3.00.1]