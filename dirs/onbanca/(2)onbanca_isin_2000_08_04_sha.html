/b>
</p>
<p align="center">
<b>* * *</b>
</p>
<p>
      Banca Popolare Commercio e Industria Società Cooperativa a responsabilità limitata, Banca Popolare di Luino e di Varese Società per Azioni, ON BANCA S.p.A., AXA Assicurazioni S.p.A., e Lombardini Holding S.p.A. (già SEFIM S.p.A.) comunicano che - a seguito della efficacia e della esecuzione della offerta pubblica di acquisto totalitario lanciata da UniCredito Italiano
      sulle azioni emesse da ON BANCA S.p.A. - i patti parasociali relativi ad ON BANCA S.p.A. stipulati in data 2 giugno 2000 ed ogni impegno da essi derivante e con essi connesso sono risolti.
    </p>
<p>
      Milano, 17 dicembre 2002
    </p>
<hr/>
<p align="center">
<strong> ONBANCA S.P.A.</strong>
</p>
<p>
      I seguenti azionisti (le "Parti") di ONBANCA S.p.A. ("ONBANCA"), con sede legale in Milano, Viale Monte Santo 2, 20124, iscritta nel Registro delle Imprese di Milano al numero 246289/1998, nell'Albo delle banche tenuto dalla Banca d'Italia al numero 5398 e nell'Albo dei gruppi bancari tenuto dalla Banca d'Italia al numero 5048.4 C.F./P. IVA 1250112053,
      proprietari di complessive n. 1.828.233 azioni ordinarie del valore nominale di EURO 25 cadauna, corrispondenti al 70.8% del capitale ordinario di ONBANCA (ovvero del 68.1% in caso di esercizio integrale della <em>greenshoe</em>),
    </p>
<p>
       
    </p>
<table class="resultTable2">
<tr valign="top">
<td class="resultTD2">
<strong>Parti</strong>
</td>
<td class="resultTD2">
<strong>Numero di azioni possedute</strong>
</td>
<td class="resultTD2">
<strong>% conferita rispetto al totale delle azioni conferite ai Patti</strong>
</td>
<td class="resultTD2">
<strong>% delle azioni conferite rispetto al totale del capitale sociale di ONBANCA</strong>
</td>
</tr>
<tr valign="top">
<td class="resultTD2">
          Banca Popolare Commercio e Industria S.c. a r.l. ("BPCI")
        </td>
<td class="resultTD2">
          1.291.125<br/>
          (1.241.466)*
        </td>
<td class="resultTD2">
          70.6%<br/>
          (70.6%)*
        </td>
<td class="resultTD2">
          50.0%<br/>
          (48.1%)*
        </td>
</tr>
<tr valign="top">
<td class="resultTD2">
          Banca Popolare di Luino e di Varese S.p.A. ("BPLV")
        </td>
<td class="resultTD2">
          103.290<br/>
          (99.317)*
        </td>
<td class="resultTD2">
          5.7%<br/>
          (5.7%)*
        </td>
<td class="resultTD2">
          4.0%<br/>
          (3.8%)*
        </td>
</tr>
<tr valign="top">
<td class="resultTD2">
          CONSORS INTERNATIONAL HOLDING GmbH ("CONSORS HOLDING")
        </td>
<td class="resultTD2">
          433.818<br/>
          (417.133)*
        </td>
<td class="resultTD2">
          23.7%<br/>
          (23.7%)*
        </td>
<td class="resultTD2">
          16.8%<br/>
          (16.2%)*
        </td>
</tr>
<tr valign="top">
<td class="resultTD2">
<strong>Totale</strong>
</td>
<td class="resultTD2">
<p align="right">
<strong>1.828.233</strong><br/>
<strong>(1.757.916)*</strong>
</p>
</td>
<td class="resultTD2">
<strong>100.00%</strong>
</td>
<td class="resultTD2">
<strong>70.8%</strong><br/>
<strong>(68.1%)*</strong>
</td>
</tr>
</table>
<p>
      Dati al 28 luglio 2000 (a seguito dell'OPS ONBANCA)
    </p>
<blockquote>
<p>
        * Tra parentesi si indicano i riferimenti numerici e percentuali nel caso di integrale esercizio della <em>Greenshoe</em>
</p>
</blockquote>
<p>
       
    </p>
<p>
      in data 2 giugno 2000 hanno sottoscritto Patti Parasociali relativi ad ONBANCA ("Patti") di cui di seguito si riassumono le principali caratteristiche.
    </p>
<p>
<strong>Controllo di ONBANCA</strong>
</p>
<p>
      ONBANCA è soggetta al controllo di BPCI, come emerge dalla tabella su riportata.
    </p>
<p>
<strong>Contenuto dei Patti</strong>
</p>
<p>
      Le Parti si impegnano ad assicurare la stabilità delle partecipazioni azionarie in ONBANCA, il regolare funzionamento della sua struttura societaria e la gestione della società con l'obiettivo di assecondare lo sviluppo e la reddittività degli affari
    </p>
<p>
<strong>Partecipazioni conferite nel sindacato e vincoli alla circolazione</strong>
</p>
<p>
      Gli azionisti partecipanti si sono impegnati a conferire per intero nel sindacato le loro rispettive partecipazioni in ONBANCA.
    </p>
<p>
      Fermo il disposto dell'art. 2.2.3 del <em>Regolamento del Nuovo Mercato</em>organizzato e gestito da Borsa Italiana S.p.A., le Parti si impegnano a non cedere, per la durata di tre anni, le rispettive azioni a terzi, in tutto o in parte, in qualsiasi forma o per qualsiasi ragione (inclusa qualsiasi operazione, anche senza corrispettivo che consenta direttamente o indirettamente a terzi
      di ottenere lo stesso risultato di una cessione totale o parziale delle azioni o di ottenere diritti amministrativi e/o finanziari relativi alle azioni e inclusa la costituzione di diritti di usufrutto, pegno o altri oneri e vincoli sulle azioni), eccezion fatta per società appartenenti ai propri gruppi di appartenenza.
    </p>
<p>
      Nel caso di rinnovo dei Patti, decorsi tre anni dalla quotazione e negoziazione delle azioni sul <em>Nuovo Mercato</em>organizzato e gestito da Borsa Italiana S.p.A, CONSORS HOLDING avrà un diritto di covendita con BPCI/BPLV, allo stesso prezzo e alle stesse condizioni, sulle azioni che queste intendessero cedere, a qualsiasi titolo, a terzi.
    </p>
<p>
<strong>Pattuizioni relative all'esercizio del voto in Consiglio d'Amministrazione ed in Assemblea. Elezione alle cariche sociali</strong>
</p>
<p>
      BPCI e BPLV hanno il diritto di designare 7 amministratori (su 12) e CONSORS HOLDING ha il diritto di designare 3 amministratori.
    </p>
<p>
      4 dei 5 membri del Comitato Esecutivo sono scelti tra amministratori di designazione BPCI/BPLV, il quinto membro è scelto tra gli amministratori designati da CONSORS HOLDING.
    </p>
<p>
      Presidente ed Amministratore Delegato vengono scelti tra gli amministratori designati da BPCI/BPLV. Il Direttore Generale viene nominato su designazione di BPCI.
    </p>
<p>
      Le Parti si astengono dal presentare liste per l'elezione di un sindaco di minoranza. La lista per l'elezione degli altri sindaci sarà presentata in maniera tale da garantire: (x) a BPCI/BPLV la designazione del Presidente del Collegio Sindacale e di un sindaco supplente; (y) a CONSORS HOLDING la designazione di un sindaco effettivo; (z) alle Parti di comune intesa la
      designazione di un sindaco supplente.
    </p>
<p>
      Il Consiglio d'Amministrazione delibera a maggioranza semplice.
    </p>
<p>
      Nelle seguenti delibere del Consiglio d'Amministrazione di ONBANCA non dovrà intervenire il voto contrario di un amministratore designato da CONSORS HOLDING: (i) proposte di aumento del capitale di ONBANCA, che non siano causate dalla necessità di osservare le disposizioni legislative e regolamentari di carattere imperativo applicabili o dalla necessità di ricostituire il
      capitale, che fosse eroso da perdite, al precedente valore nominale; (ii) proposte di emissione di azioni, di obbligazioni o di altri strumenti finanziari, che diano o non diano accesso al capitale della società; (iii) proposte di modifica dello Statuto; (iv) proposte di qualsiasi operazione di fusione, scissione, acquisizione e cessione di partecipazioni azionarie o di qualsiasi ramo
      d'azienda, <em>joint venture</em>o costituzione di società controllate e per l'intrapresa di nuovi settori di attività; (v) approvazione di qualsiasi modifica al <em>business plan</em>triennale convenuto dalle Parti, riguardante variazioni di più del 20% di qualsiasi importo stabilito nello stesso; (vi) approvazione di nuovi <em>business plan</em>triennali per periodi
      successivi a quello previsto dal piano indicato nel precedente punto (v), come pure di qualsiasi variazione per un valore eccedente il 20% di qualsiasi importo stabilito negli stessi; (vii) nomina e revoca del responsabile della funzione di controllo interno di cui all'art. 57 del Reg. Consob 11522/1998; (viii) approvazione di qualsiasi investimento di ONBANCA eccedente 4 (quattro)
      milioni di Euro, limite che sarà aumentato a 6 (sei) milioni di Euro dal 1° Gennaio 2002; (ix) ipoteche, pegni e diritti di usufrutto, nonché altre garanzie personali e reali, nella misura in cui esse non siano necessarie in relazione a perdite contemplate nel <em>Business Plan</em>; (x) adozione di decisioni riguardanti i licenziamenti collettivi e i piani di fine rapporto.
    </p>
<p>
      Le Parti si impegnano alla reciproca consultazione prima delle assemblee di ONBANCA.
    </p>
<p>
      Viene richiesto il voto di entrambe le Parti nelle seguenti delibere d'assemblea: (i) aumenti del capitale di ONBANCA, che non siano motivati dalla necessità di osservare le disposizioni legislative e regolamentari di carattere imperativo applicabili o dalla necessità di ricostituire il capitale azionario, che fosse eroso da perdite, al precedente valore nominale; (ii)
      emissione di azioni, di obbligazioni, o di altri strumenti finanziari che diano o non diano accesso al capitale della società; (iii) modifiche allo Statuto di ONBANCA; (iv) approvazione di qualsiasi operazione di fusione, scissione o <em>joint venture</em>.
    </p>
<p>
<strong>Impegni relativi al finanziamento di ONBANCA</strong>
</p>
<p>
      E' previsto un reciproco impegno delle Parti alla ricapitalizzazione di ONBANCA, quando tale ricapitalizzazione sia resa obbligatoria da disposizioni legislative e regolamentari di carattere imperativo applicabili.
    </p>
<p>
<strong>Pattuizione relativa a contrasti insanabili tra le Parti</strong>
</p>
<p>
      In ipotesi di difficoltà insuperabili nell'assunzione di decisioni del Consiglio d'Amministrazione o dell'Assemblea Straordinaria, i Presidenti di BPCI e CONSORS HOLDING si dovranno incontrare e trovare una soluzione amichevole, la cui mancata adozione darebbe luogo alla facoltà di ciascuna Parte all'esercizio dei rispettivi diritti di opzione di cui in appresso.
    </p>
<p>
<strong>Diritti di opzione "call" e "put"</strong>
</p>
<p>
      Sono stati previsti dei diritti di opzione di acquisto e vendita relativi all'intera partecipazione detenuta da CONSORS HOLDING al verificarsi degli eventi scatenanti di seguito riportati:
    </p>
<p>
      (a) diritto di opzione di acquisto di BPCI/BPLV e conseguente obbligo di vendita di CONSORS HOLDING dell'intera partecipazione detenuta da CONSORS HOLDING al verificarsi di uno dei seguenti eventi scatenanti: (i) cambiamento nel controllo di CONSORS HOLDING; (ii) violazione da parte di CONSORS HOLDING di qualsiasi obbligo rilevante previsto dai Patti e/o dai Patti Parasociali ConSors
      ONline Broker Sim S.p.A., senza che sia posto rimedio a tale violazione entro 30 (trenta) giorni dalla diffida di BPCI/BPLV o di ONBANCA; (iii) cessazione dei Patti; (iv) violazione sostanziale da parte di CONSORS HOLDING e/o qualsiasi società del Gruppo SchmidtBank di qualsiasi contratto menzionato alla Sezione 8 dell'Accordo di <em>Joint Venture</em>fra ConSors Discount Broker AG
      ("CONSORS"), ONBANCA e BPCI; (v) cessazione dei Patti Parasociali ConSors ONline Broker SIM S.p.A.; (vi) difficoltà insuperabile negli organi societari di ONBANCA, che non venisse risolta in conformità alla relativa procedura); (vii) difficoltà insuperabile negli organi societari di ConSors ONline Broker SIM S.p.A. che non venisse risolta in conformità a quanto
      previsto nei relativi Patti Parasociali; (viii) fallimento, liquidazione coatta, procedura analoga o liquidazione volontaria di CONSORS HOLDING ovvero avviamento di dette procedure; (ix) perdita del controllo di CONSORS da parte di SchmidtBank KGaA, ai sensi dell'art. 2359 codice civile;
    </p>
<p>
      (b) diritto di opzione di vendita di CONSORS HOLDING e conseguente obbligo di acquisto di BPCI dell'intera partecipazione di CONSORS HOLDING al verificarsi dei seguenti eventi scatenanti: (i) cambiamento nel controllo di BPCI o di ONBANCA; (ii) violazione da parte di BPCI/BPLV di qualsiasi obbligo rilevante previsto dai Patti e/o da parte di ONBANCA di qualsiasi obbligo rilevante
      previsto dai Patti Parasociali ConSors ONline Broker Sim S.p.A. senza che non sia posto rimedio a tale violazione entro 30 (trenta) giorni dalla diffida di CONSORS HOLDING o di CONSORS; (iii) cessazione dei Patti; (iv) violazione sostanziale da parte di ONBANCA e/o qualsiasi società del Gruppo BPCI di qualsiasi contratto menzionato alla Sezione 8 dell'Accordo di <em>Joint
      Venture</em>fra CONSORS, ONBANCA e BPCI; (v) cessazione dei Patti Parasociali ConSors ONline Broker Sim S.p.A.; (vi) difficoltà insuperabile negli organi societari di ONBANCA, che non venisse risolta in conformità alla relativa procedura); (vii) difficoltà insuperabile negli organi societari di ConSors ONline Broker SIM S.p.A. che non venisse risolta in conformità a
      quanto previsto nei relativi Patti Parasociali; (viii) fallimento, liquidazione coatta, procedura analoga o liquidazione volontaria di BPCI/BPLV ovvero avviamento di dette procedure; (ix) perdita del controllo di ONBANCA da parte di BPCI, ai sensi dell'art. 2359 del Codice Civile; (x) uscita dalla compagine sociale di ONBANCA di AXA Assicurazioni S.p.A. o di qualsiasi società del
      rispettivo gruppo; (xi) perdita del controllo di AXA Assicurazioni S.p.A. da parte di AXA S.A., ai sensi dell'art. 2359 c.c.
    </p>
<p>
      Il relativo prezzo di esercizio verrà stabilito dalle Parti di comune accordo. In mancanza si farà ricorso alla stima da parte di un esperto, scelto di comune accordo tra le Parti, fra <em>merchant banks</em>di fama internazionale che abbiano reti mondiali e una presenza in Italia. L'esperto baserà la propria valutazione sui criteri di valutazione normalmente usati nella
      pratica internazionale per imprese del settore. In caso di disaccordo sulla nomina l'esperto sarà nominato dal Presidente del Tribunale di Milano.
    </p>
<p>
<strong>Modifica dei diritti spettanti a CONSORS HOLDING</strong>
</p>
<p>
      E' stata prevista la modifica dei diritti spettanti a CONSORS HOLDING ai sensi dei Patti nel caso di discesa della stessa sotto determinate aliquote del capitale sociale di ONBANCA.
    </p>
<p>
      In particolare, si applicheranno le seguenti disposizioni:
    </p>
<p>
      (i) nel caso in cui la partecipazione azionaria di CONSORS HOLDING scendesse sotto la soglia del 16,8% (o, rispettivamente, del 16.2 % o del 15.7%), ma rimanesse maggiore del 10%, più 1 (una) azione, i diritti di CONSORS HOLDING in base ai Patti rimarranno invariati;
    </p>
<p>
      (ii) nel caso in cui la partecipazione azionaria di CONSORS HOLDING scendesse sotto la soglia del 10%, più 1 (una) azione, ma rimanesse maggiore del 7% più 1 (una) azione, CONSORS HOLDING avrà diritto a nominare 2 (due) amministratori, e farà in modo che uno dei tre amministratori da essa nominati dia immediatamente le dimissioni dall'incarico, restando inteso che
      tutti gli altri diritti di CONSORS HOLDING nei Patti rimarranno invariati;
    </p>
<p>
      (iii) nel caso in cui la partecipazione azionaria di CONSORS HOLDING scendesse sotto la soglia del 7%, più 1 (una) azione ma rimanesse maggiore del 3%, più (1) una azione: (v) CONSORS HOLDING avrà diritto a nominare 1 (un) solo amministratore; (w) CONSORS HOLDING farà in modo che 1 (un) amministratore da essa nominato dia immediatamente le dimissioni dall'incarico;
      (x) CONSORS HOLDING perderà il diritto a designare 1 (un) sindaco effettivo e a concordare la nomina di 1 (un) sindaco supplente; e (y) i diritti di veto di CONSORS HOLDING cesseranno di avere effetto, restando inteso che tutti gli altri diritti di CONSORS HOLDING nei Patti rimarranno invariati;
    </p>
<p>
      (iv) nel caso in cui la partecipazione azionaria di CONSORS HOLDING scendesse sotto la soglia del 3% più 1 (una) azione, ma rimanesse sopra il 2% più 1 (una) azione: (x) CONSORS HOLDING perderà il diritto di nominare 1 (un) amministratore, e (y) CONSORS HOLDING farà in modo che l'amministratore da essa designato dia immediatamente le dimissioni dall'incarico,
      fermo restando che gli altri diritti di CONSORS HOLDING nei Patti rimarranno invariati;
    </p>
<p>
      (v) nel caso in cui la partecipazione azionaria di CONSORS HOLDING scendesse sotto la soglia del 2% più 1 (una) azione, i Patti saranno risolti.
    </p>
<p>
<strong>Efficacia e durata dei Patti</strong>
</p>
<p>
      I Patti hanno durata triennale decorrente dall'ammissione a quotazione delle azioni (13 luglio 2000) con tacito rinnovo di tre anni in tre anni, salvo il diritto delle Parti a comunicare entro 12 mesi dalla scadenza del triennio l'intenzione di non rinnovare i Patti.
    </p>
<p>
      I Patti cesseranno di produrre effetti in caso di revoca della quotazione delle azioni ONBANCA su Mercati Regolamentati, come definiti alla Parte III, Titolo I, Capitolo I T.U. 58/1998.
    </p>
<p>
      4 agosto 2000
    </p>
<p>
<b>[OC.2.00.1]