/b>
</p>
<hr/>
<p align="center">
<b>RETI BANCARIE S.P.A.</b>
</p>
<p align="center">
      Sede legale in Lucca, Via Vittorio Veneto 6, capitale sociale Euro 145.869.663,00, Codice Fiscale e n. iscrizione nel Registro delle Imprese di Lucca 00240080101
    </p>
<p>
<strong>I. Premessa: descrizione dell'operazione</strong>
</p>
<p>
      Il presente estratto descrive il patto parasociale (di seguito, il "<strong>Patto Parasociale</strong>") stipulato in data 25 agosto 2005 tra la Fondazione Cassa di Risparmio di Lucca (di seguito, "<strong>Fondazione</strong>") e la Banca Popolare Italiana - Banca Popolare di Lodi Soc. Coop. (di seguito, "<strong>BPI</strong>"), nell'ambito <em>(i)</em> del
      contratto dalle medesime sottoscritto in data 21-22 aprile 2004 (di seguito, la "<strong>Scrittura 2004</strong>") e <em>(ii)</em> del contratto sottoscritto in data 6 maggio 2005 (di seguito, la "<strong>Scrittura 2005</strong>"), come modificato da un addendum del 21-22 giugno 2005 e da un secondo addendum del 25 luglio 2005 e che intende regolare un piano industriale
      riguardante la Cassa di Risparmio di Lucca S.p.A., connesso ad investimenti della Fondazione con il Gruppo Banca Popolare Italiana.
    </p>
<p>
<strong>II. Contenuto del Patto Parasociale</strong>
</p>
<p>
      Il Patto Parasociale contempla l'impegno da parte di BPI di far in modo che la Fondazione possa designare tre membri del Consiglio di Amministrazione di Reti Bancarie S.p.A. ("<strong>RB</strong>"), di cui uno assumerà la carica di Presidente del Consiglio di Amministrazione, fermo restando che il Consiglio di Amministrazione di RB sarà comunque composto da non meno
      di sette membri. Le regole di <em>governance</em> relative a RB rimarranno pienamente valide ed efficaci fin tanto che la Fondazione manterrà una partecipazione non inferiore al 5% del capitale sociale della Cassa di Risparmio di Lucca S.p.A., con impegno a fare quanto in suo potere per procurare le dimissioni dei membri del Consiglio di Amministrazione da essa eventualmente designati,
      qualora tale condizione venisse meno.
    </p>
<p>
<strong>III. Soggetti aderenti al Patto Parasociale e azioni detenute</strong>
</p>
<p>
      Il Patto Parasociale è stato sottoscritto dai seguenti soggetti e per le azioni RB qui di seguito indicate:
    </p>
<p>
       
    </p>
<table border="1" cellpadding="1" cellspacing="0" class="basicTable" width="100%">
<tr valign="top">
<td align="middle">
<p align="left">
            Parti
          </p>
</td>
<td align="middle">
          Numero di<br/>
           azioni RB<br/>
           conferite nel patto
        </td>
<td align="middle">
          % sulle<br/>
           azioni RB<br/>
           conferite nel patto
        </td>
<td align="middle">
          % sul capitale di<br/>
           Reti Bancarie<br/>
           S.p.A.
        </td>
</tr>
<tr valign="top">
<td>
          Banca Popolare Italiana - Banca Popolare di Lodi Soc. Coop.
        </td>
<td align="middle">
          34.656.395
        </td>
<td align="middle">
          100
        </td>
<td align="middle">
          71,275
        </td>
</tr>
<tr valign="top">
<td>
          Fondazione Cassa<br/>
           di Risparmio di Lucca
        </td>
<td align="middle">
          0
        </td>
<td align="middle">
          0
        </td>
<td align="middle">
          0
        </td>
</tr>
</table>
     <br/>
<br/>
<p>
<strong>IV. Soggetto che in virtù del Patto Parasociale esercita il controllo di RB</strong>
</p>
<p>
      Il Patto Parasociale non contiene alcuna disposizione in ordine al controllo di RB.
    </p>
<p>
<strong>V. Durata del Patto Parasociale</strong>
</p>
<p>
      La durata del Patto Parasociale, che prevede anche regole di <em>governance</em> e di consultazione relativamente alla Cassa di Risparmio di Lucca S.p.A. (società non quotata), è fissata in cinque anni (dal 25 agosto 2005 al 24 agosto 2010), da intendersi ridotti a tre (dal 25 agosto 2005 al 24 agosto 2008) per quanto concerne le pattuizioni relative a RB in quanto società
      quotata, salvo rinnovo automatico per un uguale periodo qualora alla scadenza la Fondazione detenga una partecipazione nella Cassa di Risparmio di Lucca S.p.A. non inferiore al 5% del capitale sociale.
    </p>
<p>
<strong>VI. Deposito presso il Registro delle Imprese del Patto Parasociale</strong>
</p>
<p>
      Il Patto Parasociale non è stato ancora depositato. Il deposito del Patto Parasociale presso il Registro delle Imprese di Lucca, ove RB ha la propria sede legale, è stato effettuato nei termini di cui all'art. 122 del D.Lgs. 24 febbraio 1998, n. 58.
    </p>
<p>
<strong>VII. Tipologia del Patto Parasociale</strong>
</p>
<p>
      Il Patto Parasociale può essere ricondotto alle tipologie indicate all'art. 122 D.Lgs. 28 febbraio 1998, n. 58 e, segnatamente, a quella di cui al 1 comma di tale disposizione, ove si tratta di:
    </p>
<p>
      - patti parasociali aventi per oggetto l'esercizio del diritto di voto.
    </p>
<p>
<strong>VIII. Organi del Patto Parasociale</strong>
</p>
<p>
      Il Patto Parasociale non prevede la costituzione di organi.
    </p>
<p>
<strong>IX. Clausole Penali</strong>
</p>
<p>
      Il Patto Parasociale non prevede l'applicazione di clausole penali.
    </p>
<p>
<strong>X. Soggetto presso il quale sono depositati gli strumenti finanziari</strong>
</p>
<p>
      Il Patto Parasociale non contiene alcuna disposizione in ordine al deposito delle azioni RB.
    </p>
<p>
      10 gennaio 2006
    </p>
<p>
<b>[RE.3.06.1]