/b>
</p>
<p align="center">
      * * *
    </p>
<p>
<strong>Per maggiori informazioni sull'Offerta si rinvia al supplemento al Documento di Offerta pubblicato in data 2 agosto 2002 e disponibile</strong>presso: (i) ISTIFID e gli Intermediari Incaricati; (ii) Borsa Italiana S.p.A., in Milano, Piazza degli Affari, n. 6; (iii) la sede legale dell'Offerente, in Cà Bel Fiore 8, Castenaso - Bologna; (iv) la Monte Titoli in Milano, Via
      Mantegna 6 per conto degli Intermediari Depositari, nonché sul sito Internet degli Intermediari Incaricati di cui al paragrafo B.3 del Documento di Offerta.
    </p>
<p>
      Gli Accordi verranno depositato nei termini di legge presso il Registro delle Imprese di Milano.
    </p>
<hr/>
<p align="center">
<strong>Freedomland Internet Television Network S.p.A.</strong>
</p>
<p>
      Ai sensi dell'art. 122 del D.Lgs. 24 febbraio 1998, n. 58 e dell'art. 127 e ss. del Regolamento adottato dalla Consob con delibera 11971 del 14 maggio 1999 e successive modifiche ed integrazioni, si rende noto che, in data 4 settembre 2002, CONTENT S.r.l., con sede in Milano, Via Camperio n. 9, numero di iscrizione al Registro delle Imprese e codice fiscale 13381970154 ("
      <strong>Content</strong>" o " <strong>Offerente</strong>") ha concluso con il dott. Virgilio Maurizio Degiovanni (" <strong>Degiovanni</strong>"), azionista di maggioranza di Freedomland - Internet Television Network S.p.A., con sede in Milano, via Manfredonia n. 4 (" <strong>Freedomland</strong>" o " <strong>Emittente</strong>"), un contratto di
      opzione (" <strong>Accordo</strong>") avente ad oggetto quanto di seguito descritto.
    </p>
<p>
      Si precisa che è in corso di svolgimento l'offerta pubblica di acquisto promossa da Content sull'intero capitale sociale di Freedomland (l'" <strong>Offerta</strong>"), i cui termini e condizioni sono indicati nel documento di offerta pubblicato in data 15 agosto 2002 (il " <strong>Documento di Offerta</strong>");
    </p>
<p align="center">
      * * *
    </p>
<p>
      Ai sensi dell'Accordo, Content concede a Degiovanni, ai sensi e per gli effetti dell'art. 1331 c.c., un'opzione di acquisto avente ad oggetto numero 1.441.112 azioni ordinarie Freedomland, pari al 10% del capitale sociale della stessa attualmente sottoscritto e versato (l'" <strong>Opzione Call</strong>"). L'Opzione Call potrà essere esercitata da
      Degiovanni in una o più tranche a partire dal trentesimo giorno successivo alla data di chiusura dell'Offerta (" <strong>Data di Inizio Esercizio Opzione Call</strong>") fino al dodicesimo mese successivo alla data di chiusura dell'Offerta ad un prezzo unitario pari a Euro 15 (quindici). Il quantitativo minimo oggetto di eventuali esercizi parziali non potrà
      comunque essere inferiore all'1% del capitale sociale di Freedomland.
    </p>
<p>
      Il regolamento dell'Opzione Call avverrà, senza il trasferimento materiale delle azioni Freedomland oggetto dell'Opzione Call, esclusivamente mediante pagamento da parte di Content a Degiovanni - entro 15 giorni lavorativi dalla data di esercizio dell'Opzione Call - dell'importo differenziale fra: (a) il prezzo unitario di esercizio, pari a Euro 15 (quindici); e (b) il
      minore tra (i) il prezzo ufficiale medio ponderato dell'azione Freedomland nei 30 giorni di negoziazione precedenti la data di esercizio dell'Opzione Call e (ii) Euro 20 (venti) per azione. Detto importo differenziale sarà pagato da Content in contanti per il 50% dell'importo stesso e per la differenza mediante dazione di azioni Freedomland nel numero risultante dalla
      seguente formula:
    </p>
<p>
      [importo residuo dovuto] <strong><em>diviso</em></strong>[prezzo ufficiale medio ponderato dell'azione Freedomland nei 30 giorni di negoziazione precedenti la data di esercizio dell'Opzione Call]
    </p>
<p>
      con arrotondamento all'unità superiore.
    </p>
<p>
      Le predette azioni Freedomland da consegnare a Degiovanni dovranno essere libere da qualsiasi vincolo, pegno o gravame a favore di terzi, intendendosi per tali anche le società appartenenti al Gruppo Content (come definito nel Documento di Offerta), al momento della loro dazione da Content a Degiovanni medesimo.
    </p>
<p>
      Content e Degiovanni convengono che, in espressa deroga a quanto previsto dall'ultimo periodo del primo paragrafo della lettera indicata nell'Appendice N. 2 al Documento d'Offerta, Degiovanni pagherà a Content, quale corrispettivo per la concessione da parte di Content dell'Opzione Call, l'importo di Euro 800.000,00 (ottocentomila), alla Data di Pagamento, quale
      definita nel Documento di Offerta.
    </p>
<p>
      Content potrà esercitare a sua piena discrezione il diritto di voto in relazione alle azioni Freedomland oggetto dell'Opzione Call fino alla data di esercizio dell'Opzione Call. Esercitata l'Opzione Call, Degiovanni potrà disporre a sua piena discrezione delle azioni Freedomland che riceverà da Content come modalità di pagamento del predetto importo
      differenziale, così come potrà esercitare a sua piena discrezione il diritto di voto sulle stesse.
    </p>
<p>
      A partire dalla data di sottoscrizione dell'Accordo, Degiovanni si impegna a non avviare o proseguire, direttamente o indirettamente, contatti, trattative o a sottoscrivere accordi i quali potrebbero contrastare, anche direttamente, con l'Offerta o semplicemente rendere più difficile la buona riuscita della stessa. In caso di violazione di detto impegno, Degiovanni si impegna a
      corrispondere a Content l'importo di 10.000.000,00 di Euro a titolo di penale non riducibile.
    </p>
<p>
      Degiovanni si impegna irrevocabilmente a non aderire ad altre offerte pubbliche promosse sulle azioni di Freedomland.
    </p>
<p>
      Degiovanni si impegna irrevocabilmente a non revocare l'adesione all'Offerta. In caso di violazione di detto impegno, Degiovanni si impegna a corrispondere a Content l'importo di 10.000.000,00 di Euro a titolo di penale non riducibile. Ai sensi dell'art. 1462 c.c., tale importo sarà dovuto a Content da Degiovanni indipendentemente da qualunque contestazione la quale
      potrà essere effettuata solo successivamente all'avvenuto pagamento.
    </p>
<p>
      In caso di esercizio del diritto di recesso da parte di Degiovanni dall'Accordo per qualunque causa, Degiovanni si impegna a corrispondere, quale corrispettivo, a Content l'importo di 50.000.000,00 di Euro. Ai sensi dell'art. 1462 c.c., tale importo sarà dovuto a Content da Degiovanni indipendentemente da qualunque contestazione, la quale potrà essere effettuata solo
      successivamente all'avvenuto pagamento.
    </p>
<p>
      Content si impegna (i) ad aumentare il corrispettivo dell'Offerta da 13,00 Euro a 13,20 Euro per azione, (ii) ad effettuare ritualmente tutte le comunicazioni richieste dalla normativa applicabile in relazione al presente Contratto, e (iii) ad adeguare le garanzie di esatto adempimento del corrispettivo dell'Offerta, di cui al Documento di Offerta, in ossequio a quanto qui previsto.
    </p>
<p>
      L'Accordo è regolato dalla legge italiana. Ogni controversia che dovesse insorgere in relazione all'interpretazione, esecuzione, validità o efficacia dell'Accordo o inerente ad esso sarà sottoposta al giudizio di un collegio arbitrale.
    </p>
<p align="center">
      * * *
    </p>
<p>
      Si precisa che il testo integrale dell'Accordo costituisce l'Appendice N.1 all'integrazione al Documento di Offerta pubblicato in data 6 settembre 2002 sui quotidiani "Il Sole 24 Ore" ed "MF" e disponibile presso l'Offerente, con sede in Milano, Via Camperio n. 9; Borsa Italiana S.p.A., con sede in Milano, Piazza degli Affari n. 6; Monte Titoli S.p.A.,
      con sede in Milano, Via Mantegna n. 6, presso Finanzattiva SIM S.p.A., con sede in Milano, Piazzale Zavattari n. 12; e presso gli Intermediari Incaricati. Esso è altresì reperibile sul sito Internet di Finanzattiva SIM S.p.A. (www.finanzattiva.com) e sui siti Internet degli Intermediari Incaricati indicati nel Paragrafo B.3 del Documento di Offerta.
    </p>
<p>
      L'Accordo sarà depositato presso il registro delle Imprese di Milano in conformità al disposto dell'art. 122, comma 1, lett. c) del D.Lgs. 58/98.
    </p>
<p>
<b>PATTO VENUTO MENO A SEGUITO DEL VERIFICARSI DEGLI SCOPI IVI PREVISTI </b>
</p>
<p>
      Milano, 4 ottobre 2002
    </p>
<p>
<b>[FE.4.02.1]