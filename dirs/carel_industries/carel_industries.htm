<html>
  <head>
    <title>
      CAREL INDUSTRIES SPA
    </title>
    <meta name="subjectList" content="stp" />
    <meta name="linkid" content="786853" />
    <meta name="Description" content="CAREL INDUSTRIES SPA - Estratto dei patti parasociali" />
    <meta name="ss_family" content="stpatti" />
    <meta name="SOCIETA" content="CAREL INDUSTRIES SPA" />
    <meta name="ss_table" content="stpatti" />
    <meta name="date" content="2020-10-12" />
    <meta name="synchro" content="N;rallo;1492701284214" />
    <meta name="codconsob" content="597337" />
  </head>
  <body>
    <p>
      <strong>Informazioni essenziali ai sensi dell&#8217;art. 122 del Decreto Legislativo 24 febbraio 1998, n. 58 (&#8220;TUF&#8221;) e &#160;degli &#160;artt. &#160;130 &#160;e &#160;131 &#160;del &#160;Regolamento &#160;Consob &#160;n. &#160;11971 &#160;del &#160;14 &#160;maggio &#160;1999, &#160;come successivamente modificato (&#8220;Regolamento Emittenti&#8221;)</strong>
    </p>
    <p align="center">
      <strong>Carel Industries SpA</strong>
    </p>
    <p>
      Ai sensi dell&#8217;art. 122 del TUF e dell&#8217;articolo 130 del Regolamento Emittenti si comunica che in data 10 giugno 2018 &#232; stato stipulato un patto di sindacato (il &quot;<strong>Patto</strong>&quot;) tra Luigi Rossi Luciani S.a.p.a., con sede legale in Brugine (PD), Via dell&#8217;Industria n. 14, partita IVA, codice fiscale e numero di iscrizione al Registro delle Imprese di
      Padova 04916670286 (&#8220;<strong>Luigi Rossi Luciani S.a.p.a.</strong>&#8221;) e Luigi Nalini S.a.p.a., con sede legale in Brugine, Via dell&#8217;Industria n. 14, partita IVA, codice fiscale e numero di iscrizione al Registro delle Imprese di Padova 04916680285 (&#8220;<strong>Luigi Nalini S.a.p.a</strong>&#8221;), (congiuntamente o singolarmente, a seconda dei casi, gli
      &#8220;<strong>Azionisti</strong>&#8221; o l&#8217; &#8220;<strong>Azionista</strong>&#8221;) avente ad oggetto azioni ordinarie (le &quot;<strong>Azioni</strong>&quot;) di Carel Industries S.p.A.
    </p>
    <p>
      <strong>1. Societ&#224; i cui strumenti finanziari sono oggetto del Patto</strong>
    </p>
    <p>
      Il Patto ha ad oggetto Azioni di Carel Industries S.p.A. con sede legale in Brugine (PD), Via dell&#8217;Industria, n. 11, partita IVA, codice fiscale e numero di iscrizione al Registro delle Imprese di Padova 04359090281, societ&#224; quotata sul Mercato Telematico Azionario, segmento STAR, organizzato e gestito da Borsa Italiana S.p.A. (di seguito &quot;<strong>Carel</strong>&quot; o la
      &quot;<strong>Societ&#224;</strong>&quot;) avente un capitale sociale di Euro 10.000.000,00 diviso in n. 100.000.000 azioni ordinarie senza valore nominale.
    </p>
    <p>
      <strong>2. Tipo di patto</strong>
    </p>
    <p>
      Le pattuizioni parasociali di seguito descritte hanno natura di sindacato di voto per la nomina dei membri che compongono gli organi sociali della Societ&#224; ai sensi dell&#8217;art. 122, comma 1, del TUF.
    </p>
    <p>
      <strong>3. Soggetti aderenti e Azioni Conferite nel Patto</strong>
    </p>
    <p>
      La tabella che segue riporta il numero di Azioni conferite al Patto da parte di Luigi Rossi Luciani S.a.p.a. e Luigi Nalini S.a.p.a.<a id="_ftnref1" href="#_ftn1" name="_ftnref1"><sup><u><font color="#0066cc" size="2">1</font></u></sup></a> (le &#8220;<strong>Azioni Conferite</strong>&#8221;) e la relativa percentuale rispetto al capitale sociale, il numero dei diritti di voto riferiti alle
      Azioni Conferite (ad esito della maggiorazione del diritto di voto delle Azioni di titolarit&#224; della Luigi Rossi Luciani S.a.p.a. e della <a id="_Hlk513115128" name="_Hlk513115128">Luigi Nalini S.a.p.a.</a> ai sensi dello Statuto vigente) e la percentuale dei medesimi rispetto al numero totale dei voti esercitabili in assemblea nonch&#233; la percentuale delle Azioni rispetto al totale
      delle Azioni Conferite e la percentuale dei diritti di voto rispetto al numero totale dei diritti di voto delle Azioni Conferite.
    </p>
    <table border="1" cellspacing="0" cellpadding="0" width="99%">
      <tbody>
        <tr>
          <td valign="top" rowspan="2" width="16%">
            <br />
            <strong>Azionisti</strong>
          </td>
          <td valign="top" rowspan="2" width="17%">
            <p>
              <strong>N. Azioni Conferite</strong>
            </p>
          </td>
          <td valign="top" rowspan="2" width="17%">
            <p>
              <strong>% Azioni Conferite sul capitale sociale</strong>
            </p>
          </td>
          <td valign="top" rowspan="2" width="17%">
            <p>
              <strong>Numero dei diritti di voto relativi alle Azioni Conferite</strong>
            </p>
          </td>
          <td valign="top" rowspan="2" width="13%">
            <p>
              <strong>% diritti di voto delle Azioni Conferite sul capitale sociale con diritto di voto</strong>
            </p>
          </td>
          <td valign="top" width="16%">
            <p>
              <strong>% Azioni Conferite sul totale delle Azioni Conferite</strong>
            </p>
          </td>
        </tr>
        <tr>
          <td valign="top" width="16%">
            <p>
              <strong>% diritti di voto delle Azioni Conferite sul totale dei diritti di voto delle Azioni Conferite</strong>
            </p>
          </td>
        </tr>
        <tr>
          <td width="16%">
            <p>
              Luigi Rossi Luciani S.a.p.a
            </p>
          </td>
          <td width="17%">
            <p align="right">
              36.167.433
            </p>
          </td>
          <td width="17%">
            <p align="right">
              36,17
            </p>
          </td>
          <td width="17%">
            <p align="right">
              72.334.866
            </p>
          </td>
          <td width="13%">
            <p align="right">
              45,28
            </p>
          </td>
          <td width="16%">
            <p align="right">
              60,53
            </p>
          </td>
        </tr>
        <tr>
          <td width="16%">
            <p>
              Luigi Nalini S.a.p.a.
            </p>
          </td>
          <td width="17%">
            <p align="right">
              23.582.567
            </p>
          </td>
          <td width="17%">
            <p align="right">
              23,58
            </p>
          </td>
          <td width="17%">
            <p align="right">
              47.165.134
            </p>
          </td>
          <td width="13%">
            <p align="right">
              29,52
            </p>
          </td>
          <td width="16%">
            <p align="right">
              39,47
            </p>
          </td>
        </tr>
        <tr>
          <td width="16%">
            <p>
              <strong>Totale</strong>
            </p>
          </td>
          <td width="17%">
            <p align="right">
              <strong>59.750.000</strong>
            </p>
          </td>
          <td width="17%">
            <p align="right">
              <strong>59,75</strong>
            </p>
          </td>
          <td width="17%">
            <p align="right">
              <strong>119.500.000</strong>
            </p>
          </td>
          <td width="13%">
            <p align="right">
              <strong>74,80</strong>
            </p>
          </td>
          <td width="16%">
            <p align="right">
              <strong>100</strong>
            </p>
          </td>
        </tr>
      </tbody>
    </table>
    <br />
    <br />
     
    <p>
      <strong>4. Soggetto che possa, tramite il Patto, esercitare il controllo sulla societ&#224;</strong>
    </p>
    <p>
      Cecilia Rossi Luciani, Carlotta Rossi Luciani e Vittorio Rossi Luciani detengono una partecipazione pari al 99,99% della Luigi Rossi Luciani S.a.p.a. a titolo di nuda propriet&#224; con diritto di voto in regime di comunione per parti uguali tra loro ed esercitano pertanto, tramite Luigi Rossi Luciani S.a.p.a., il controllo della Societ&#224; ai sensi dell&#8217;art. 2359, comma 1, n. 2,
      del Codice Civile e dell&#8217;art. 93 del TUF.
    </p>
    <p>
      <strong>5. Contenuto del Patto</strong>
    </p>
    <p>
      <em><u>Composizione del Consiglio di Amministrazione</u></em>
    </p>
    <p id="_Hlk513103705" name="_Hlk513103705">
      <a id="_Ref474495953" name="_Ref474495953">Per tutta la durata del Patto, gli Azionisti si impegnano ad esercitare i loro rispettivi diritti sociali derivanti dalle Azioni Conferite in modo da presentare congiuntamente e votare una lista per il rinnovo del Consiglio di Amministrazione della Societ&#224;</a> che sar&#224; nominato dall&#8217;assemblea di approvazione del bilancio relativo
      all&#8217;esercizio chiuso al 31 dicembre 2020 (ovvero prima di suddetta data, laddove per qualsivoglia ragione l&#8217;attuale Consiglio di Amministrazione in carica dovesse decadere prima della sua naturale scadenza) (la &#8220;<strong>Lista Congiunta C.d.A.</strong>&#8221;) cos&#236; composta:
    </p>
    <p id="_Ref474495957" name="_Ref474495957">
      (a) 2 (due) candidati amministratori della Lista Congiunta C.d.A. siano indicati su designazione della Luigi Rossi Luciani S.a.p.a.;
    </p>
    <p>
      (b) 2 (due) candidati amministratori della Lista Congiunta C.d.A. siano indicati su designazione della Luigi Nalini S.a.p.a.;
    </p>
    <p>
      (c) i restanti 3 (tre) candidati amministratori della Lista Congiunta C.d.A. (da indicarsi in quinta, sesta e settima posizione), di cui almeno 2 (due) in possesso dei requisiti di indipendenza previsti dallo Statuto, siano indicati su designazione congiunta di Luigi Rossi Luciani S.a.p.a. e da Luigi Nalini S.a.p.a., restando espressamente inteso che nel caso in cui gli Azionisti non
      addivengano ad una designazione congiunta entro 5 (cinque) giorni prima del termine di scadenza per la presentazione della Lista Congiunta C.d.A. in tal caso 2 (due) candidati amministratori della Lista Congiunta C.d.A. (da indicarsi in quinta e in sesta posizione) saranno indicati su designazione della Luigi Rossi Luciani S.a.p.a. e 1 (uno) candidato amministratore della Lista Congiunta
      C.d.A. (da indicarsi in settima posizione) sar&#224; indicato su designazione della Luigi Nalini S.a.p.a.;
    </p>
    <p>
      (d) la carica di Presidente del Consiglio di Amministrazione sia attribuita ad un amministratore di espressione di Lugi Rossi Luciani S.a.p.a.; e
    </p>
    <p id="_Ref474269237" name="_Ref474269237">
      (e) nell&#8217;ipotesi in cui, per qualsiasi ragione, qualsivoglia membro del Consiglio di Amministrazione di Carel dovesse cessare e/o decadere dalla propria carica senza necessit&#224; di nomina di un nuovo Consiglio di Amministrazione mediante voto di lista, gli Azionisti, nell&#8217;esercizio delle proprie prerogative e nei limiti delle disposizioni normative, regolamentari e statutarie
      applicabili, nonch&#233; delle Azioni Conferite, (i) faranno s&#236; che (1) i restanti componenti del Consiglio di Amministrazione cooptino quale nuovo amministratore il soggetto indicato dall&#8217;Azionista (ovvero dagli Azionisti congiuntamente, qualora decada un amministratore designato ai sensi della precedente lettera (c)), che aveva designato l&#8217;amministratore uscente; e (2) il
      Consiglio di Amministrazione proponga alla prima assemblea utile della Societ&#224; la conferma del consigliere cooptato, nel rispetto delle disposizioni del Patto e dello Statuto; e (ii) si impegnano ad esprimere, nell&#8217;ambito dell&#8217;assemblea ordinaria della Societ&#224;, il voto relativo alle Azioni Conferite in favore della nomina del consigliere cooptato <em>ut supra</em>.
    </p>
    <p>
      <em><u>Composizione del Collegio Sindacale</u></em>
    </p>
    <p id="_Hlk513103981" name="_Hlk513103981">
      <a id="_Hlk513103981" name="_Hlk513103981">Per tutta la durata del Patto, gli Azionisti si impegnano ad esercitare i loro rispettivi diritti sociali derivanti dalle Azioni Conferite nel Patto in modo da presentare congiuntamente e votare una lista per il rinnovo del Collegio Sindacale della Societ&#224;</a> <a id="_Ref475377916" name="_Ref475377916">che sar&#224; nominato
      dall&#8217;assemblea di approvazione del bilancio relativo all&#8217;esercizio chiuso al 31 dicembre 2020 (ovvero prima di suddetta data, laddove per qualsivoglia ragione l&#8217;attuale Collegio Sindacale in carica dovesse decadere prima della sua naturale scadenza)</a> (la &#8220;<strong>Lista Congiunta C.S.</strong>&#8221;) cos&#236; composta:
    </p>
    <p>
      (a) 1 (un) candidato sindaco effettivo ed 1 (un) candidato sindaco supplente del Collegio Sindacale siano designati da Luigi Rossi Luciani S.a.p.a. e inseriti nella Lista Congiunta C.S.;
    </p>
    <p>
      (b) 1 (un) candidato sindaco effettivo ed 1 (un) candidato sindaco supplente del Collegio Sindacale siano designati da Luigi Nalini S.a.p.a. e inseriti nella Lista Congiunta C.S., fermo restando e prendendo atto Luigi Nalini S.a.p.a. che, qualora &#8211; nel rispetto delle modalit&#224; di nomina dei sindaci stabilite e disciplinate dalla legge e dallo Statuto &#8211; venga presentata e
      votata una lista qualificabile come &#8220;di minoranza&#8221;, il membro supplente dalla stessa designato non potr&#224; essere eletto);
    </p>
    <p id="_Ref499718720" name="_Ref499718720">
      (c) <a id="_Ref499718720" name="_Ref499718720">1 (un) candidato sindaco effettivo, designato congiuntamente dagli Azionisti e inserito nella Lista Congiunta C.S., che rivestir&#224; la carica di Presidente del Collegio Sindacale solo nell&#8217;ipotesi in cui, nel rispetto delle modalit&#224; di nomina dei sindaci stabilite e disciplinate dalla legge, non venga presentata e votata una lista
      di minoranza, restando espressamente inteso che nel caso in cui gli Azionisti non addivengano ad una designazione congiunta entro 5 (cinque) giorni prima del termine di scadenza per la presentazione della Lista Congiunta C.S. in tal caso il candidato sindaco effettivo sar&#224; indicato su designazione della Luigi Rossi Luciani S.a.p.a.; e</a>
    </p>
    <p>
      (d) nell&#8217;ipotesi in cui, per qualsiasi ragione, qualsivoglia membro del Collegio Sindacale di Carel dovesse cessare e/o decadere dalla propria carica senza necessit&#224; di nomina di un nuovo Collegio Sindacale mediante voto di lista, gli Azionisti, nell&#8217;esercizio delle proprie prerogative e nei limiti delle disposizioni normative, regolamentari e statutarie applicabili,
      nonch&#233; delle Azioni Conferite, (i) faranno quanto in loro potere affinch&#233; (1) venga nominato un soggetto indicato dallo stesso Azionista che aveva originariamente designato il sindaco da sostituire, nel rispetto delle disposizioni che precedono e (2) il Consiglio di Amministrazione proponga alla prima assemblea utile della Societ&#224; la conferma di tale sindaco nominato, nel
      rispetto delle disposizioni del Patto e dello Statuto; e (ii) si impegnano ad esprimere, nell&#8217;ambito dell&#8217;assemblea ordinaria della Societ&#224;, il voto relativo alle Azioni Conferite in favore della nomina del sindaco nominato <em>ut supra</em>.&#160; Resta peraltro inteso che, qualora il sindaco da sostituire sia un sindaco effettivo, in attesa che si compiano gli adempimenti
      di cui al presente paragrafo, gli Azionisti faranno quanto in loro potere affinch&#233; subentri il sindaco supplente nominato su designazione dell&#8217;Azionista che aveva designato il sindaco uscente ai sensi del Patto.
    </p>
    <p>
      <em><u>Informativa in caso di cessione</u></em>
    </p>
    <p>
      Qualora un Azionista intenda trasferire un numero di Azioni Conferite almeno pari al 3% del capitale sociale con diritto di voto della Societ&#224; (il &#8220;<strong>Trasferimento</strong> <strong>di Azioni Conferite</strong>&#8221;), dovr&#224; previamente informare l&#8217;altro Azionista e con un preavviso di almeno 45 giorni rispetto alla data prevista per il Trasferimento di Azioni
      Conferite, indicando il numero delle Azioni Conferite oggetto di trasferimento, il corrispettivo, le modalit&#224; di pagamento e gli altri termini e condizioni del trasferimento medesimo, restando espressamente inteso tra gli Azionisti che ove non fosse possibile rispettare tale termine di 45 giorni ovvero non fosse possibile indicare i termini specifici del Trasferimento di Azioni
      Conferite (a causa delle modalit&#224; tecniche ed operative con cui dovrebbe avvenire il Trasferimento di Azioni Conferite o per qualsivoglia altra ragione), l&#8217;Azionista trasferente avr&#224; comunque l&#8217;obbligo di agire in buona fede al fine di fornire all&#8217;altro Azionista ogni informazione disponibile in merito al Trasferimento di Azioni Conferite nei tempi e nei modi
      pi&#249; opportuni.
    </p>
    <p>
      Ferma restando la facolt&#224; degli Azionisti di trasferire liberamente le Azioni Conferite, gli Azionisti si impegnano a consultarsi preventivamente, entro 15 giorni dalla notifica di cui al precedente paragrafo (ovvero entro ogni eventuale diverso termine che gli Azionisti definiranno in buona fede), al fine di discutere in buona fede il Trasferimento di Azioni Conferite, non comportando
      in ogni caso l&#8217;esito di tale consultazione alcun vincolo per gli stessi.
    </p>
    <p>
      <strong>6. Durata del Patto</strong>
    </p>
    <p id="_Ref508195454" name="_Ref508195454">
      <a id="_Ref508195454" name="_Ref508195454">Il Patto &#232; entrato in vigore alla data di sottoscrizione (i.e. 10 giugno 2018) e rimarr&#224; valido ed efficace fino al 3&#176; (terzo) anniversario di tale data.</a>
    </p>
    <p>
      Alla scadenza, il Patto si intender&#224; tacitamente rinnovato per successivi periodi di 3 anni ciascuno, salvo disdetta di uno degli Azionisti da comunicarsi all&#8217;altro Azionista entro e non oltre il 12&#176; (dodicesimo) mese antecedente ciascuna scadenza.
    </p>
    <p>
      Il presente Patto si intender&#224; automaticamente risolto nel caso in cui, per qualsivoglia ragione, un Azionista cessi di essere azionista di Carel.
    </p>
    <p>
      In caso di cessazione del Patto, i diritti e gli obblighi degli Azionisti previsti dal Patto medesimo cesseranno salvo per i diritti maturati.
    </p>
    <p>
      <strong>7. Controversie</strong>
    </p>
    <p>
      Per qualsiasi controversia derivante dal Patto, ivi incluse quelle relative alla sua validit&#224;, interpretazione, esecuzione o risoluzione, sar&#224; competente in via esclusiva il Tribunale di Padova.
    </p>
    <p>
      <strong>8. Deposito</strong>
    </p>
    <p>
      Il Patto &#232; stato depositato in data 14 giugno 2018 presso l&#8217;Ufficio del Registro delle Imprese di Padova con numero di protocollo PRA/57759/2018/CPDAUTO.
    </p>
    <p>
      14 giugno 2018
    </p>
    <p>
      <strong>[CX.1.18.1]</strong>
    </p>
    <p>
      <strong>_________________</strong>
    </p>
    <div>
      <div id="ftn1">
        <p>
          <a id="_ftn1" href="#_ftnref1" name="_ftn1"><u><font color="#0066cc">(1)</font></u></a> Francesco Nalini, Chiara Nalini e Valerio Nalini detengono una partecipazione pari al 79,6% della Luigi Nalini S.a.p.a. a titolo di nuda propriet&#224; con diritto di voto in regime di comunione per parti uguali tra loro ed esercitano pertanto il controllo sulla Luigi Nalini S.a.p.a. ai sensi
          dell&#8217;art. 2359, co.1, n.1, del codice civile.
        </p>
      </div>
    </div>
    <hr />
  </body>
</html>

