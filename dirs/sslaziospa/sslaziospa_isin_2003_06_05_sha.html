/b>
</p>
<p>
<b>ACCORDI VENUTI MENO A SEGUITO DELLA MANCATA DELIBERA ENTRO IL 20 DICEMBRE 2003 DELL'AUMENTO DI CAPITALE RISERVATO AI CALCIATORI</b>
</p>
<hr/>
<p align="center">
<strong>SOCIETA' SPORTIVA LAZIO S.P.A.<br/>
</strong> 00060 Formello - Via di Santa Cornelia n. 1000<br/>
      Capitale sociale: Euro 3.142.906,56 i.v.<br/>
      Iscrizione al Registro delle Imprese di Roma e Codice Fiscale 80109710584
    </p>
<p>
      Si rende noto che fra il 26/05/03 e il 28/05/03 sono stati sottoscritti con i Signori Roberto Baronio, Lucas Castroman, Massimo Oddo, Diego Pablo Simeone, Dejan Stankovic, Fernando Silva Couto e Emanuele Matzuzzi gli accordi individuali recettizi, anche parzialmente derogatori, delle previsioni di cui agli accordi quadro perfezionati in data 7/16 maggio 2003 tra la S.S. Lazio S.p.A. e 20
      dei propri calciatori (gli 'Accordi Quadro'), secondo quanto già anticipato al mercato con comunicato stampa del 29/05/03 <a href="#N_1_">(1)</a>.
    </p>
<p>
      Tali accordi individuali sono anch'essi sospensivamente condizionati alle medesime condizioni di cui agli Accordi Quadro.
    </p>
<p>
      Per effetto degli anzidetti accordi individuali, l'impegno alla sottoscrizione di un futuro aumento di capitale (riservato in tutto o in parte ai calciatori firmatari che dovessero risultare ancora dipendenti della S.S. Lazio S.p.A. alla data di delibera e, eventualmente, a discrezione della Società, ad altri dipendenti e/o amministratori e che potrà deliberarsi entro il
      20/12/03) da parte dei calciatori firmatari degli Accordi Quadro varia con riferimento ai calciatori Roberto Baronio, Emanuele Matzuzzi e Dejan Stankovic, mentre rimane inalterato per i restanti firmatari.
    </p>
<p>
      In particolare, non è previsto più alcun obbligo di sottoscrizione per Matzuzzi, né conseguentemente per esso alcun <em>lock up,</em>mentre è stato convenuto che Baronio si obblighi a sottoscrivere l'importo di € 150.633,26 in luogo dell'importo di € 753.166,31.
    </p>
<p>
      L'impegno del calciatore Dejan Stankovic alla sottoscrizione dell'Aumento di Capitale Riservato nei termini previsti dagli Accordi Quadro è altresì sospensivamente condizionato (oltre a quanto previsto negli Accordi Quadro) al perfezionamento, entro il 30 giugno 2003, di un accordo del calciatore con primaria banca per l'assunzione di un obbligo alla concessione di un
      finanziamento al calciatore stesso - contestualmente all'emissione delle nuove azioni - di un importo pari a quanto oggetto di sottoscrizione.
    </p>
<p>
      Conseguentemente, l'impegno di sottoscrizione previsto in capo a ciascuno dei calciatori firmatari degli Accordi Quadro obbliga questi ultimi a sottoscrivere azioni ordinarie della Società per un controvalore di complessivi Euro 13,5 milioni circa, inclusivo dell'eventuale sovrapprezzo, in luogo dei complessivi Euro 14,1 milioni circa, sempre inclusivo dell'eventuale
      sovrapprezzo.
    </p>
<p>
      Gli accordi individuali recettizi perfezionati in data 28/05/03 sono stati depositati in data 5 giugno 2003 presso il Registro Imprese di Roma.
    </p>
<p>
      5 giugno 2003
    </p>
<p>
<b>[SN.3.03.1]