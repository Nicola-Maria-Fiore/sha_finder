/b>
</p>
<p>
<b>ACCORDI VENUTI MENO A SEGUITO DELLA MANCATA DELIBERA ENTRO IL 20 DICEMBRE 2003 DELL'AUMENTO DI CAPITALE RISERVATO AI CALCIATORI</b>
</p>
<hr/>
<p align="center">
<b> SOCIETA' SPORTIVA LAZIO SPA</b>
</p>
<p>
      La S.S. Lazio S.p.A. ("Società") e Dino Baggio, Roberto Baronio, Lucas Castroman, Rodriguez Cesar Aparecido, Giuseppe Favalli, Stefano Fiore, Giuliano Giannichedda, Guerino Gottardi, Simone Inzaghi, Fabio Liverani, Luca Marchegiani, Sinisa Mihajlovic, Paolo Negro, Massimo Oddo, Giuseppe Pancaro, Angelo Peruzzi, Diego Pablo Simeone, Dejan Stankovic nonché Fernando Silva
      Couto e Emanuele Matzuzzi,
    </p>
<p align="center">
<strong>COMUNICANO QUANTO SEGUE</strong><a href="#N_1_">(1)</a>
</p>
<p>
<strong><em>(a)</em></strong>In data 16/05/03 la Società ha perfezionato con i calciatori Fernando Silva Couto ed Emanuele Matzuzzi due separati accordi ("Accordi") il cui contenuto è identico all'accordo quadro già perfezionato in data 7/05/03 dalla Società con i 18 calciatori di cui sopra diversi da Couto e Matzuzzi ("Accordo Quadro"), i cui
      termini e condizioni sono stati già divulgati al pubblico con estratto pubblicato sul quotidiano Finanza &amp; Mercati del 14/05/03.
    </p>
<p>
<strong><em>(b)</em></strong>In assenza di obblighi volti alla disciplina dell'esercizio del diritto di voto in assemblea e/o all'indirizzo nella gestione societaria negli Accordi, i firmatari hanno dichiarato di non ravvisare l'esistenza di un patto parasociale, ma di voler in ogni caso procedere, in via meramente prudenziale, agli adempimenti pubblicitari previsti all'art.
      122 D.Lgs 58/1998, in presenza di un impegno alla sottoscrizione di azioni di un futuro aumento di capitale e di un impegno a non vendere a certo tempo data le azioni di nuova emissione della Società.
    </p>
<p>
<strong><em>(c)</em></strong>I calciatori firmatari degli Accordi non sono titolari, ne direttamente né indirettamente, di alcun diritto reale (anche minore) sulle azioni della Società e/o comunque di diritti di voto nella assemblea della Società. La Società non è proprietaria di azioni proprie.
    </p>
<p>
<strong>1. Contenuto degli Accordi</strong>
</p>
<p>
<strong>1. <sub>1</sub></strong>Gli Accordi, aventi identico contenuto dell'Accordo Quadro, hanno ad oggetto (i) la dilazione dei termini di pagamento delle retribuzioni indicate nei contratti individuali di prestazione sportiva dovute ai calciatori dipendenti della Società per le attività relative alla stagione sportiva in corso e per quelle che dovessero essere prestate per
      le stagioni sportive 2003-2004 e 2004-2005, (ii) l'impegno da parte dei calciatori firmatari che dovessero risultare ancora dipendenti alla data di sottoscrizione di un futuro aumento di capitale -riservato in tutto o in parte ai calciatori stessi e, eventualmente, a discrezione della Società, ad altri dipendenti e/o amministratori- che potrà deliberarsi entro il 20/12/03, per
      un importo corrispondente al valore netto delle ultime cinque mensilità delle retribuzioni della stagione 2002-2003 ("Aumento di Capitale Riservato") nonché (iii) l'impegno a non trasferire per 8 mesi dalla data di sottoscrizione le azioni acquistate nell'ambito dello stesso aumento di capitale (" <em>lock-up</em>").
    </p>
<p>
<strong>1. <sub>2</sub></strong>Gli Accordi, prevedono le medesime condizioni sospensive dell'Accordo Quadro.
    </p>
<p>
<strong>1. <sub>3</sub></strong>Gli Accordi, al pari dell'Accordo Quadro, prevedono anche la stipulazione di accordi individuali di recepimento e/o di deroga alle previsioni dell'Accordo Quadro, da perfezionarsi entro il 30/05/03. Ciascuno degli Accordi costituisce, al pari dell'Accordo Quadro, una pluralità di autonomi rapporti contrattuali della Società con ciascuno
      dei calciatori firmatari.
    </p>
<p>
<strong>2. Informazioni di carattere generale, anche ex art. 131 Reg. Consob 11971</strong>
</p>
<p>
<strong>2. <sub>1</sub></strong>In data 15/05/03, il Consiglio di Amministrazione della Società ha ratificato ciascun Accordo Quadro e, in via preventiva, gli Accordi nonché ha deliberato di rinunciare alla condizione sospensiva relativa alla sottoscrizione dell'Accordo Quadro e degli Accordi da parte di almeno 22 calciatori della Società ("Delibera").
    </p>
<p>
<strong>2. <sub>2</sub></strong>Giusta la Delibera, in via di comunicazione ai calciatori, le condizioni sospensive dell'Accordo Quadro e degli Accordi si sono ridotte a due e, in particolare:
    </p>
<blockquote>
<blockquote>
<p>
          - esito positivo dell'operazione di aumento di capitale deliberata dall'assemblea straordinaria del 24/03/03, intendendosi come tale un versamento a titolo di valore nominale ed eventuale sovrapprezzo non inferiore ad Euro 80milioni ovvero anche la sola sottoscrizione, entro il 30/06/03, di contratto finalizzato a garantire la sottoscrizione di detto aumento di capitale per un
          importo non inferiore ad Euro 80milioni;
        </p>
<p>
          - deposito entro il 30/05/03 presso la L.N.P. dell'Accordo Quadro (e degli Accordi) e degli accordi individuali integrativi anche ai fini dell'eventuale approvazione degli stessi, ove di competenza della L.N.P., entro il 30/06/03.
        </p>
</blockquote>
</blockquote>
<p>
      Restano ferme le ulteriori condizioni sospensive previste nell'Accordo Quadro e negli Accordi in relazione agli impegni di ciascuno dei calciatori firmatari aventi ad oggetto la sottoscrizione dell'Aumento di Capitale Riservato nonché il <em>lock-up</em>e, in particolare, che:
    </p>
<blockquote>
<blockquote>
<p>
          - la Consob non rinvenga un obbligo di OPA a carico di alcuno dei soggetti firmatari dell'Accordo Quadro (e degli Accordi) e/o degli azionisti di Società quali risultanti alla data di firma dell'accordo stesso, in relazione alla quale condizione i calciatori firmatari si impegnano -ciascuno per quanto di competenza- a tenere un comportamento sempre in linea con la
          <em>ratio</em>della condizione; qualora la Consob dovesse affermare l'obbligo di OPA solo quale conseguenza del <em>Lock-up</em>, affermando la inesistenza di tale obbligo di OPA in relazione al solo obbligo di sottoscrizione delle azioni Società da parte dei calciatori firmatari, tale solo obbligo sarà efficace <em>ex tunc,</em>mentre il <em>Lock-up</em>non sarà
          produttivo di alcun effetto;
        </p>
<p>
          - l'aumento di capitale riservato sia deliberato dall'assemblea straordinaria degli azionisti della Società entro il termine del 20/12/03.
        </p>
</blockquote>
</blockquote>
<p>
<strong>2. <sub>3</sub></strong>Il prezzo d'emissione delle azioni dell'Aumento di Capitale Riservato sarà calcolato sulla base dei medesimi parametri - <em>mutatis mutandis-</em>già determinati dall'assemblea straordinaria della Società in data 24/03/03 per la determinazione del prezzo relativo all'aumento di capitale deliberato in pari data da tale assemblea
      straordinaria, con uno sconto del 10%. In nessun caso il prezzo di emissione potrà essere inferiore al valore nominale delle azioni al momento dell'emissione. Il verbale dell'assemblea straordinaria del 24/03/03 (giusto atto Notaio Giovanni Giuliani Rep. 36091 Racc. 10397), il cui contenuto è stato reso noto con comunicato stampa in pari data, è stato depositato
      l'11/04/03 presso il registro delle imprese.
    </p>
<p>
<strong>2. <sub>4</sub></strong>In considerazione della pendenza della operazione di aumento di capitale deliberata in data 24/03/03, non è allo stato ancora determinabile (i) né come sarà composta la futura compagine sociale della Società, (ii) né il prezzo di emissione delle azioni di cui all'Aumento di Capitale Riservato, (iii) né, conseguentemente, il
      numero delle azioni che saranno sottoscritte dai calciatori firmatari (né complessivamente né con riferimento a ciascuno di essi calciatori, anche per quanto di seguito esposto al punto <strong>2. <sub>7</sub></strong>) (iv) né, quindi, le rispettive percentuali di partecipazione al capitale sociale della Società.
    </p>
<p>
<strong>2. <sub>5</sub></strong>In data 22 maggio 2003, la Società e Dino Baggio, Rodriguez Cesar Aparecido, Giuseppe Favalli, Stefano Fiore, Giuliano Giannichedda, Guerino Gottardi, Simone Inzaghi, Fabio Liverani, Luca Marchegiani, Sinisa Mihajlovic, Paolo Negro, Giuseppe Pancaro, Angelo Peruzzi, hanno perfezionato, in linea con le previsioni dell'Accordo Quadro, gli accordi
      individuali recettizi delle previsioni di cui all'Accordo Quadro medesimo. Sono ancora in corso di perfezionamento gli accordi individuali recettizi, anche eventualmente derogatori, con Roberto Baronio, Lucas Castroman, Massimo Oddo, Diego Pablo Simeone, Dejan Stankovic, relativamente alle previsioni dell'Accordo Quadro, e con Fernando Silva Couto e Emanuele Matzuzzi, relativamente
      alle previsioni degli Accordi.
    </p>
<p>
<strong>2. <sub>6</sub></strong>L'impegno di sottoscrizione previsto in capo a ciascuno dei calciatori firmatari dell'Accordo Quadro e degli Accordi obbliga questi ultimi a sottoscrivere azioni ordinarie della Società per un controvalore che, in virtù del perfezionamento degli Accordi, varia dai complessivi Euro 13,2 milioni circa, inclusivo dell'eventuale
      sovrapprezzo, ai complessivi Euro 14,1 milioni circa, sempre inclusivo dell'eventuale sovrapprezzo.
    </p>
<p>
<strong>2. <sub>7</sub></strong>L'importo complessivo delle mensilità da sottoscriversi da parte dei calciatori firmatari dell'Accordo Quadro e degli Accordi potrebbe subire, a seguito del perfezionamento dei menzionati accordi individuali di recepimento, in alcuni casi anche derogatori, ulteriori variazioni. La Società comunicherà le rispettive date di
      perfezionamento dei predetti accordi individuali unitamente alle possibili variazioni in ordine all'entità dell'obbligo di sottoscrizione sia con riferimento all'importo complessivo da sottoscriversi e sia con riferimento all'obbligo di ciascun singolo calciatore firmatario.
    </p>
<p>
<strong>3. Soggetti aderenti agli Accordi e azioni oggetto del medesimo</strong>
</p>
<p>
<strong>3. <sub>1</sub></strong>I soggetti aderenti all'Accordo Quadro sono invariati, mentre i soggetti aderenti agli Accordi sono, oltre alla Società, Fernando Silva Couto ed Emanuele Matzuzzi.
    </p>
<p>
<strong>3. <sub>2</sub></strong>Gli Accordi prevedono l'impegno alla sottoscrizione di azioni di nuova emissione da parte di ciascun calciatore firmatario -emesse a seguito dell'Aumento di Capitale Riservato- rispettivamente per i seguenti importi:
    </p>
<table class="resultTable2">
<tr valign="top">
<td class="resultTD2">
          1.
        </td>
<td class="resultTD2">
          Fernando Silva Couto
        </td>
<td class="resultTD2">
          SLVFNN69M02Z128I
        </td>
<td class="resultTD2">
           € 903.799,58
        </td>
</tr>
<tr valign="top">
<td class="resultTD2">
          2.
        </td>
<td class="resultTD2">
          Emanuele Matzuzzi
        </td>
<td class="resultTD2">
          MTZMNL76A03F979G
        </td>
<td class="resultTD2">
          € 53.797,59
        </td>
</tr>
</table>
<p>
      In relazione al numero delle azioni da conferirsi si veda il punto <strong>2. <sub>4</sub></strong>che precede e quanto esposto al punto <strong>( <em>b</em>)</strong>.
    </p>
<p>
<strong>3. <sub>3</sub></strong>In assenza di alcun obbligo volto alla disciplina dell'esercizio del diritto di voto in assemblea e/o all'indirizzo nella gestione societaria né tra la Società e ciascuno dei calciatori firmatari né tra questi ultimi, nessun soggetto sarà in grado di esercitare, in virtù dell'Accordo Quadro e/o degli Accordi, il controllo
      sulla Società.
    </p>
<p>
<strong>4. Entrata in vigore e durata degli Accordi</strong>
</p>
<p>
      Gli Accordi hanno la durata necessaria per l'adempimento di ciascuno degli obblighi ivi previsti.
    </p>
<p>
<strong>5. Deposito degli Accordi</strong>
</p>
<p>
      Gli Accordi sono stati depositati in data 20 maggio 2003 presso il Registro Imprese di Roma.
    </p>
<p>
<strong>S.S. Lazio S.P.A. (anche per i calciatori firmatari)<br/>
</strong>
</p>
<p>
      24.05.2003
    </p>
<p>
<b>[SN.2.03.1]