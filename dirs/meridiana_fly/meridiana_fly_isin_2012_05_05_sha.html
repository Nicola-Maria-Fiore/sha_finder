/strong>
</p>
<hr/>
<p align="center">
<strong>MERIDIANA FLY S.P.A.</strong>
</p>
<p align="left">
      Ai sensi dell’art. 122 del D. Lgs. 24 febbraio 1998 n. 58 ("<strong>TUF</strong>") e degli artt. 129 e ss. del regolamento adottato con delibera Consob n. 11971 del 14 maggio 1999 come successivamente modificato ("<strong>Regolamento Emittenti</strong>"), Meridiana S.p.A. ("<strong>Meridiana</strong>"), Meridiana fly S.p.A. ("<strong>Meridiana
      fly</strong>" o l'"<strong>Emittente</strong>") Marchin Investments B.V. ("<strong>Marchin</strong>"), Pathfinder S.r.l. (già Pathfinder Corporation S.A.; "<strong>Pathfinder</strong>"), Zain Holding S.r.l. (già Zain Holding S.A.; "<strong>Zain</strong>"), Air Italy Holding S.r.l. ("<strong>Air Italy Holding</strong>") e
      Air Italy S.p.A. ("<strong>Air Italy</strong>") comunicano quanto segue.
    </p>
<p align="left">
<strong>PREMESSA</strong>
</p>
<p align="left">
      In data 18 luglio 2011, i Consigli di Amministrazione di Meridiana fly e dell'azionista di controllo Meridiana hanno approvato una complessa operazione (l'"<strong>Operazione</strong>") volta all'integrazione tra Meridiana fly ed il gruppo che fa capo ad Air Italy Holding, società che possiede il 100% di Air Italy, a quel tempo detenuta da Marchin, Pathfinder e
      Zain (di seguito anche gli "<strong>Ex-Soci di Air Italy Holding</strong>"). Meridiana, gli Ex-Soci di Air Italy Holding, l'Emittente, Air Italy Holding ed Air Italy (congiuntamente le "<strong>Parti</strong>") hanno sottoscritto - sempre in data 18 luglio - un accordo quadro (l'"<strong>Accordo Quadro</strong>") contenente i termini e le condizioni
      della suddetta integrazione, che - come già comunicato al mercato - prevede, <em>inter alia</em>: (i) l'acquisto, da parte di Meridiana fly, dell'intero capitale sociale di Air Italy Holding, perfezionato in data 14 ottobre 2011, e (ii) la successiva sottoscrizione, da parte di Marchin, Pathfinder e Zain, di una porzione di due aumenti di capitale di Meridiana fly (gli
      "<strong>Aumenti di Capitale</strong>"), deliberati dall'assemblea dei soci dell'Emittente in data 5 dicembre 2011. A seguito del perfezionamento del primo degli Aumenti di Capitale, Marchin, Pathfinder e Zain diventeranno soci dell'Emittente. L'Accordo Quadro - che è stato modificato da un accordo modificativo sottoscritto dalle Parti in data 14 ottobre 2011
      (l'"<strong>Accordo Modificativo</strong>") - contiene alcune disposizioni che potrebbero essere considerate di natura parasociale e, quindi, rilevanti ai sensi dell’art. 122 del TUF, ed è stato quindi pubblicato e depositato ai sensi di legge.
    </p>
<p align="left">
      Nell'ambito dell'Operazione, in data 18 luglio 2011 Meridiana e gli Ex-Soci di Air Italy Holding hanno sottoscritto anche un patto parasociale rilevante ai sensi dell’art. 122 del TUF (il "<strong>Patto</strong>"), reso pubblico ai sensi di legge, destinato ad entrare in vigore nel momento in cui, in conseguenza del perfezionamento del primo degli Aumenti di
      Capitale, gli Ex-Soci di Air Italy Holding diventeranno azionisti dell'Emittente.
    </p>
<p align="left">
      Inoltre, come riportato al punto 1.3 dell'estratto pubblicato in data 19 ottobre 2011, l'Accordo Quadro prevedeva che Meridiana e gli Ex-Soci di Air Italy Holding avrebbero esercitato i <em>warrants</em> assegnati gratuitamente ai sottoscrittori del primo degli Aumenti di Capitale (i "<strong>Warrants</strong>") dagli stessi detenuti, non appena gli stessi Warrants
      sarebbero stati esercitabili (<em>i.e.</em>, secondo quanto previsto dal regolamento "Warrant Azioni Ordinarie Meridiana fly 2012 – 2013", il 30 aprile 2012).<br/>
      Alla luce di quanto comunicato da Meridiana fly in data 20 aprile 2012 in relazione ai risultati parziali del primo degli Aumenti di Capitale e della possibilità che le azioni di nuova emissione rimaste inoptate possano essere offerte in sottoscrizione a soggetti terzi sino al 30 giugno 2012, termine finale di sottoscrizione del primo degli Aumenti di Capitale, in data 30 aprile 2012,
      Meridiana e gli Ex-Soci di Air Italy Holding - in deroga a quanto originariamente previsto dall'Accordo Quadro - hanno convenuto di posticipare l'esercizio dei Warrants da essi detenuti, ad un momento successivo al 30 giugno 2012, e comunque entro il termine ultimo del 31 maggio 2013 previsto dal regolamento "Warrant Azioni Ordinarie Meridiana fly 2012 – 2013".
    </p>
<p align="left">
      Di seguito viene fornita una illustrazione del contenuto delle principali previsioni dell'Accordo Quadro - così come modificate dall'Accordo Modificativo e alla luce di quanto convenuto in data 30 aprile 2012 - che prevede che gli Ex-Soci di Air Italy Holding siano considerati una sola parte, e siano responsabili in solido in relazione agli obblighi derivanti in capo a ciascuno
      di essi ai sensi del'Accordo Quadro.
    </p>
<p align="left">
<strong>1. Principali previsioni dell'Accordo Quadro</strong>
</p>
<p align="left">
<strong><em>1.1 Acquisto delle quote di Air Italy Holding</em></strong>
</p>
<p align="left">
      L'Accordo Quadro prevedeva che - al verificarsi di alcune condizioni sospensive - Meridiana fly acquisisse il 100% di Air Italy Holding per un corrispettivo pari ad Euro 89,9 milioni, che non sarebbe stato pagato all'atto del trasferimento delle quote, ma che avrebbe dato origine ad un credito (il "<strong>Credito</strong>") degli Ex-Soci di Air Italy Holding nei confronti
      di Meridiana fly. Con la sottoscrizione dell'Accordo Modificativo tale corrispettivo è stato ridotto ad Euro 82,65 milioni. Si segnala che in data 14 ottobre 2011, a seguito dell'avveramento delle condizioni sospensive, Meridiana fly ha perfezionato l'acquisizione di Air Italy Holding.
    </p>
<p align="left">
      Gli Ex-Soci di Air Italy Holding: (i) hanno richiesto a Meridiana fly la conversione del Credito in riserva in conto futuro aumento capitale, e (ii) si sono impegnati ad utilizzare tale riserva per sottoscrivere azioni dell'Emittente emesse nell'ambito degli Aumenti di Capitale, come <em>infra</em> meglio descritto.
    </p>
<p align="left">
      Per completezza si segnala che l'Accordo Quadro prevede inoltre che, al corrispettivo per la vendita delle quote di Air Italy Holding sopra indicato, sia aggiunto un <em>earn-out</em> di importo variabile fino a un massimo di Euro 7,25 milioni.
    </p>
<p align="left">
<strong><em>1.2 Aumenti di Capitale</em></strong>
</p>
<p align="left">
      In seguito alle modifiche apportate all'Accordo Quadro con l'Accordo Modificativo, gli Aumenti di Capitale (il cui ammontare complessivo è stato ridotto ad Euro 213,3 milioni) saranno strutturati come segue:
    </p>
<ol>
<li>
        un primo aumento di capitale di un importo massimo di circa Euro 142,2 milioni, da realizzarsi attraverso emissione di azioni ordinarie offerte in opzione ai soci ai sensi dell'art. 2441, comma 1, cod. civ.;
      </li>
<li>
        un secondo aumento di capitale di un importo massimo di circa Euro 71,1 milioni (fatta espressamente salva la possibilità per le Parti di convenire per iscritto un aumento di tale ammontare) al servizio dei Warrants.
      </li>
</ol>
<p>
      Meridiana si è impegnata per quanto possibile a far sì che: (i) sia convocata un'assemblea degli azionisti di Meridiana fly che deliberi, entro il 31 dicembre 2011 (anziché il 31 ottobre 2011 come originariamente previsto), il raggruppamento delle azioni della stessa (in rapporto numerico ancora da determinarsi) e gli Aumenti di Capitale (che nell'impostazione
      precedente all'Accordo Modificativo erano delegati al consiglio di amministrazione); e (ii) che siano convocati i necessari consigli di amministrazione di Meridiana fly che diano esecuzione agli Aumenti di Capitale, stabilendone - successivamente all'ottenimento del necessario nulla osta da parte di CONSOB - i dettagli in accordo con la delibera dell'assemblea degli azionisti.
      L'assemblea dei soci dell'Emittente descritta nel presente punto <em>sub</em> (i) si è svolta in data 5 dicembre 2011 ed ha approvato gli Aumenti di Capitale nei termini sopra descritti; a seguito del rilascio del nulla osta da parte di CONSOB, il consiglio di amministrazione di Meridiana fly ha stabilito, in data 15 marzo 2012, le condizioni definitive degli Aumenti di
      Capitale.
    </p>
<p>
      A seguito della pubblicazione del prospetto relativo agli Aumenti di Capitale, in data 16 marzo 2012 gli Ex-Soci di Air Italy Holding hanno acquistato da Meridiana una porzione dei diritti di sottoscrizione in relazione al primo degli Aumenti di Capitale, che è stata pagata in natura attraverso la cessione di parte della riserva nascente dalla conversione del Credito.
    </p>
<p>
      In virtù di tale cessione di diritti di sottoscrizione, a seguito dell'esecuzione degli Aumenti di Capitale (ed assumendo l'integrale sottoscrizione degli stessi): (i) Meridiana deterrà un numero di azioni di Meridiana fly rappresentativo del 40,98% circa del capitale sociale; (ii) Marchin deterrà un numero di azioni di Meridiana fly rappresentativo del 25,95% circa
      del capitale sociale; (iii) Pathfinder deterrà un numero di azioni di Meridiana fly rappresentativo del 5,56% circa del capitale sociale; (iv) Zain deterrà un numero di azioni di Meridiana fly rappresentativo del 5,56% circa del capitale sociale; e (v) il mercato deterrà un numero di azioni di Meridiana fly rappresentativo del 21,95% circa del capitale sociale.
    </p>
<p>
<strong><em>1.3 Sottoscrizione degli aumenti di capitale</em></strong>
</p>
<p>
      L'Accordo Quadro, così come modificato dall'Accordo Modificativo e alla luce di quanto convenuto in data 30 aprile 2012, prevede che: (i) appena possibile ma in ogni caso entro il 30 giugno 2012, Meridiana e gli Ex-Soci di Air Italy Holding sottoscrivano il primo degli Aumenti di Capitale esercitando integralmente la porzione dei diritti di sottoscrizione ad essi spettanti
      (tale sottoscrizione è avvenuta nei termini previsti), e (ii) Meridiana e gli Ex-Soci di Air Italy Holding sottoscrivano integralmente la porzione del secondo degli Aumenti di Capitale ad essi spettante in un momento successivo al 30 giugno 2012, termine finale di sottoscrizione del primo degli Aumenti di Capitale, e comunque entro il termine ultimo del 31 maggio 2013 previsto dal
      regolamento "Warrant Azioni Ordinarie Meridiana fly 2012 – 2013".
    </p>
<p>
      La sottoscrizione degli Aumenti di Capitale da parte degli Ex-Soci di Air Italy Holding avverrà mediante utilizzo della riserva in conto futuro aumento di capitale risultante dalla conversione del Credito (dedotta la porzione di tale riserva ceduta a Meridiana a titolo di corrispettivo per l'acquisto dei diritti di sottoscrizione sopra menzionato).
    </p>
<p>
      Meridiana sottoscriverà la propria quota degli Aumenti di Capitale esercitando integralmente i residui diritti di opzione ad essa spettanti (dedotta quindi la porzione di diritti ceduta agli Ex-Soci di Air Italy Holding), e libererà le relative azioni conferendo un ammontare minimo che, a seguito dell'Accordo Modificativo, è pari ad Euro 83,7 milioni (c.d.
      "<strong>Minimum Underwriting</strong>") così composto: (i) un versamento per cassa fino ad Euro 36 milioni, dedotti gli eventuali apporti in denaro effettuati da Meridiana dalla data di sottoscrizione dell'Accordo Quadro sino alla data di sottoscrizione e versamento del primo aumento di capitale; (ii) utilizzo degli apporti effettuati da Meridiana a titolo di versamenti
      in conto futuro aumento di capitale; (iii) rinuncia a crediti relativi a finanziamenti soci, se esistenti. In aggiunta, Meridiana compenserà la rimanente parte del proprio debito da conferimento con la porzione del Credito o riserva ceduto alla stessa dagli Ex-Soci di Air Italy Holding a titolo di corrispettivo per l'acquisto dei diritti di sottoscrizione sopra menzionato.
    </p>
<p>
<strong><em>1.4 Ulteriori impegni delle Parti</em></strong>
</p>
<p>
      Meridiana si è impegnata inoltre a sottoscrivere parte della porzione del primo degli Aumenti di Capitale riservata al, ed eventualmente non sottoscritta dal, mercato, sino ad un ammontare massimo pari ad Euro 10 milioni (c.d. "<strong>Underwriting</strong> <strong>Commitment</strong>").
    </p>
<p>
      Con l'Accordo Modificativo le Parti hanno concordato che il denaro versato da Meridiana a Meridiana fly a qualsiasi titolo prima del completamento del secondo aumento di capitale fino all'ammontare massimo di Euro 5,7 milioni (c.d. "<strong>Outstanding</strong> <strong>Amount</strong>"), e non utilizzato dalla prima per sottoscrivere e liberare gli Aumenti di Capitale, non
      dovrà, nel periodo compreso tra il completamento del secondo dei suddetti Aumenti di Capitale e la data di scadenza finale del Patto (come sopra definito), essere convertito in capitale né utilizzato da Meridiana per sottoscrivere e liberare ulteriori aumenti di capitale di Meridiana fly. Le Parti si sono impegnate inoltre a trovare in buona fede soluzioni che consentano, in
      alcuni casi di vendita delle azioni di Meridiana fly da parte degli Ex-Soci di Air Italy Holding in accordo con il Patto, di non tenere conto del suddetto Outstanding Amount al fine del calcolo del valore delle azioni oggetto della vendita.
    </p>
<p>
      Inoltre, successivamente al primo degli Aumenti di Capitale, Meridiana si è impegnata ad erogare all'Emittente finanziamenti soci per coprire le eventuali ulteriori esigenze di cassa dell'Emittente, sino ad un ammontare massimo pari ad Euro 53 milioni, dedotti i seguenti importi: (i) quanto versato da Meridiana in sottoscrizione degli Aumenti di Capitale in eccesso rispetto al
      Minimum Underwriting di cui sopra, e (ii) quanto versato dal mercato in sede di sottoscrizione degli Aumenti di Capitale. Detti finanziamenti soci non potranno essere convertiti in apporti di capitale sino al 30 giugno 2015 e la loro eventuale conversione in apporti di capitale successivamente a tale data dovrà essere effettuata senza effetti diluitivi della partecipazione che gli
      Ex-Soci di Air Italy Holding verranno a detenere nell'Emittente.<br/>
      Per completezza si segnala che risulta applicabile la disposizione di cui all'articolo 49, comma 1, lettera b) n. 3(i) (meccanismo del c.d. <em>whitewash</em>) del Regolamento Emittenti, in base al quale – in presenza di una situazione di crisi riferibile ad una società quotata, che non sia tuttavia riconducibile ad una delle situazioni descritte ai numeri 1) e 2) del
      medesimo articolo 49, comma 1, lettera b) –, il superamento delle soglie rilevanti previste dall'articolo 106 del TUF non comporta l'obbligo di offerta di cui al medesimo articolo alle condizioni ivi previste: "<em>qualora l’operazione sia di competenza dell’assemblea anche ai sensi dell’articolo 2364, comma 1, numero 5, del codice civile, la relativa
      delibera, fermo quanto previsto dagli articoli 2368, 2369 e 2373 del codice civile, sia approvata, senza il voto contrario della maggioranza dei soci presenti in assemblea, diversi dall'acquirente, dal socio o dai soci che detengono, anche congiuntamente, la partecipazione di maggioranza anche relativa purché superiore al 10 per cento</em>". La delibera relativa agli Aumenti
      di Capitale è stata approvata dall'assemblea dei soci di Meridiana fly del 5 dicembre 2011 con le maggioranze previste dall'articolo 49, comma 1, lettera b) n. 3(i) del Regolamento Emittenti, e pertanto il mutamento della compagine societaria dell'Emittente a seguito del primo degli Aumenti di Capitale non comporterà alcun obbligo di promuovere un'offerta pubblica
      di acquisto totalitaria.
    </p>
<p>
      L'Accordo Quadro contiene inoltre alcuni obblighi reciproci di Meridiana e degli Ex-Soci di Air Italy Holding: (i) in caso Meridiana fly e/o Air Italy subiscano perdite al 30 giugno 2011 superiori rispetto a determinati importi; (ii) in relazione alla situazione dei crediti di Meridiana fly e/o Air Italy che risulterà dal bilancio delle stesse al 31 ottobre 2012 rispetto alla
      situazione degli stessi crediti risultante al 30 giugno 2011, e (iii) in caso di sopravvenienze passive di Meridiana fly e/o Air Italy per circostanze determinate avvenute prima del 30 giugno 2011.
    </p>
<p>
<strong><em>1.5 Governance di Meridiana fly</em></strong>
</p>
<p>
      Gli Ex-Soci di Air Italy Holding dovranno far sì che i loro rispettivi soci trasferiscano la partecipazione detenuta dagli stessi rispettivamente in Marchin, Pathfinder e Zain ad una società fiduciaria italiana, conferendo alla stessa mandato - anche nell'interesse di Meridiana - di tenere in custodia le azioni e/o quote di Marchin, Pathfinder e Zain e, successivamente, quelle
      di Meridiana fly che saranno detenute dagli stessi Ex-Soci di Air Italy Holding in seguito agli Aumenti di Captale, in conformità agli obblighi assunti da Marchin, Pathfinder e Zain, anche per conto dei loro rispettivi soci, ai sensi del Patto il cui estratto è stato reso pubblico in conformità alla legge (inclusi, a titolo esemplificativo, il divieto di alienazione, il
      diritto di primo rifiuto ed il diritto di co-vendita).
    </p>
<p>
      Come comunicato al mercato, in attuazione di quanto previsto dall'Accordo Quadro, in data 18 luglio 2011 il Comandante Giuseppe Gentile, già Presidente e Amministratore Delegato di Air Italy, è stato nominato Amministratore Delegato di Meridiana fly; allo stesso sono state conferite deleghe in conformità alle disposizioni del Patto.
    </p>
<p>
      Ferme restando le disposizioni relative alla durata e all'entrata in vigore del Patto in esso contenute, Meridiana, si è inoltre impegnata, nei limiti massimi consentiti dalle leggi applicabili, a far sì che, all'atto della conversione in riserva del Credito come sopra descritto, siano di fatto attuate, nella misura massima possibile, le disposizioni in materia di
      corporate <em>governance</em> di Meridiana fly, Air Italy Holding ed Air Italy descritte nei paragrafi 3.1 e 3.4 dell'estratto del Patto pubblicato ai sensi di legge.
    </p>
<p>
<strong>2. Soggetto che in virtù del patto esercita il controllo della società</strong>
</p>
<p>
      Alla luce delle previsioni sopra descritte, allo stato, si ritiene che Meridiana continuerà ad esercitare il controllo dell'Emittente sino al perfezionamento del primo degli Aumenti di Capitale, e che, successivamente a tale perfezionamento, nessun soggetto eserciterà singolarmente il controllo sull'Emittente ai sensi dell'articolo 93 del TUF. Si segnala tuttavia che
      Meridiana e gli Ex Soci di Air Italy Holding, in forza delle previsioni del Patto, eserciteranno comunque un'influenza determinante sulla gestione dell'Emittente.
    </p>
<p>
<strong>3. Deposito dell'Accordo Quadro</strong>
</p>
<p>
      Il testo dell'Accordo Quadro è stato depositato presso l’ufficio del Registro delle Imprese di Sassari in data 25 luglio 2011. Il testo dell'Accordo Modificativo sarà depositato presso il medesimo Registro delle Imprese in data 19 ottobre 2011. Il testo dell'accordo sottoscritto in data 30 aprile 2012 sarà depositato presso il medesimo Registro delle Imprese
      entro i termini previsti dalla legge.
    </p>
<p>
      5 maggio 2012
    </p>
<p>
<strong>[EJ.5.12.1]