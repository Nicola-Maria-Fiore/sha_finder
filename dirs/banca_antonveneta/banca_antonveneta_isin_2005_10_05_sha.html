/b>
</p>
<p align="center">
      * * * * *
    </p>
<p align="left">
      In data 26 settembre 2005, Banca Popolare Italiana società cooperativa (già Banca Popolare di Lodi s.c.a.r.l.), il Sig. Emilio Gnutti, la Fingruppo Holding S.p.A., la G.P. Finanziaria S.p.A., il Sig. Tiberio Lonati, il Sig. Ettore Lonati, il Sig. Fausto Lonati, la Magiste International S.A. e il Dott. Stefano Ricucci - ovverosia, ad eccezione del Dott. Danilo Coppola e delle
      società Tikal Plaza S.A. e Finpaco Project S.p.A., tutti gli aderenti al patto parasociale relativo ad azioni ordinarie di Banca Antoniana Popolare Veneta S.p.A. ("BAPV"), stipulato in data 16 maggio 2005 e successivamente emendato e integrato in data 24 maggio 2005, 6 giugno 2005 e 26 luglio 2005 ("Patto") - hanno sottoscritto con ABN AMRO Bank N.V. ("ABN
      AMRO") un contratto per la cessione della partecipazione da essi detenuta nel capitale sociale di BAPV ("Contratto di Cessione"). L’efficacia del Contratto di Cessione è sospensivamente condizionata al verificarsi delle seguenti condizioni: (i) l’ottenimento, ove necessario, da parte di ABN AMRO, delle autorizzazioni o provvedimenti di nulla-osta secondo
      quanto previsto dalla disciplina legislativa e regolamentare applicabile; (ii) la revoca del sequestro, o altro analogo provvedimento, almeno sulle azioni BAPV di proprietà della Banca Popolare Italiana società cooperativa ("BPI"); e (iii) la dichiarazione, da parte di CONSOB, di decadenza o altra misura equipollente, delle due offerte pubbliche di acquisto promosse
      dalla BPI sul capitale sociale di BAPV. 
    </p>
<p>
      In data 26 settembre 2005, gli aderenti al Patto, ad eccezione del Dott. Danilo Coppola e delle società Tikal Plaza S.A. e Finpaco Project S.p.A., hanno altresì stipulato un accordo volto alla risoluzione del Patto ("Accordo di Risoluzione"), seppure sospensivamente condizionata al trasferimento, in favore di ABN AMRO, della proprietà della partecipazione detenuta
      dalla BPI nel capitale sociale di BAPV ("Condizione").
    </p>
<p>
      In conseguenza della mancata sottoscrizione dell’Accordo di Risoluzione (e nelle more dell’eventuale adesione allo stesso) da parte del Dott. Danilo Coppola e delle società Tikal Plaza S.A. e Finpaco Project S.p.A., gli altri aderenti al Patto (i.e., BPI, il Sig. Emilio Gnutti, la Fingruppo Holding S.p.A., la G.P. Finanziaria S.p.A., il Sig. Tiberio Lonati, il Sig. Ettore
      Lonati, il Sig. Fausto Lonati, la Magiste International S.A. e il Dott. Stefano Ricucci) hanno stipulato, sempre in data 26 settembre 2005, un ulteriore accordo ("Accordo Integrativo") in virtù del quale essi hanno concordato che - in seguito al verificarsi della Condizione, quale definita nell’Accordo di Risoluzione - i rapporti tra essi saranno regolati
      dall’Accordo di Risoluzione e pertanto, in seguito al verificarsi della Condizione, non avranno più diritti e obblighi reciproci ai sensi del Patto e, in ogni caso, rinunciano a far valere tra loro i diritti e gli obblighi previsti nel Patto e qualsivoglia indennizzo a fronte dell’inadempimento del medesimo da parte di una o più dei sottoscrittori dell’Accordo
      Integrativo.
    </p>
<p>
      5 ottobre 2005
    </p>
<p>
<b>[BQ. 3.05.5]