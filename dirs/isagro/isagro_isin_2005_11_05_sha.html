/strong>
</p>
<p align="center">
      * * *
    </p>
<p align="center">
<strong>ISAGRO S.p.A.</strong>
</p>
<p>
<strong>PUBBLICAZIONE PER ESTRATTO DELLA DEROGA ALL'ACCORDO PARASOCIALE RELATIVO ALLE QUOTE DI MANISA S.r.l. ("Manisa" o la "Società")</strong>
</p>
<p>
      Ai sensi e per gli effetti di cui all’articolo 122 del Decreto Legislativo 24 febbraio 1998, n° 58 e degli articoli 129 e 130 del Regolamento adottato con Deliberazione CONSOB n° 11971 del 14 maggio 1999
    </p>
<p>
      Si rende noto che in data 2 novembre 2005 i soci della Società: Piemme S.r.l. ("<strong>Piemme</strong>"); Banche Popolari Unite ("<strong>BPU</strong>") <a href="#nota_a"><u><font color="#0000ff">(a)</font></u></a>; Gaetano Bargiggia, Alberto Paolo Brielli, Giovanni Camaggi, Giovanni Confalonieri, Carlo Garavaglia, Paolo Piccardi, Giuseppe Rapisarda, Gerassimos
      Spyropoulos, Renato Ugo e Carlo Valcamonica ("<strong>Altri Soci</strong>"), (Piemme, BPU e Altri Soci di seguito, collettivamente, le "<strong>Parti</strong>"), complessivamente titolari di n° 100.000 quote della Società rappresentanti il 100% del relativo capitale sociale, hanno sottoscritto una deroga al patto parasociale (il
      "<strong>Patto</strong>") sottoscritto in data 1 dicembre 2004 nei termini qui di seguito indicati.
    </p>
<p>
      Tale deroga è propedeutica all'acquisizione della partecipazione, parziale o totale, di Bayer CropScience S.A. in Holdisa S.r.l., pari al 15,46% del capitale sociale di quest'ultima (l'"<b>Investimento</b>").
    </p>
<p>
      In relazione all’esigenza di procurare i mezzi per far fronte all'Investimento, oltre a quanto previsto al successivo punto 1, si rende necessario stipulare un finanziamento a medio lungo/termine, per l'importo residuo, della durata massima di 10 anni, con possibilità di rimborso anticipato (il "<b>Finanziamento</b>").
    </p>
<p>
<b>1. Parziale deroga dell'art. 3.3.4 del Patto</b> (punto 1.7 dell'estratto del Patto del 3 dicembre 2004)
    </p>
<p>
      Le Parti, a parziale deroga di quanto previsto dall’art. 3.3.4 ii) del Patto, convengono che:
    </p>
<p>
      I. gli utili distribuibili relativi al risultato dell’esercizio chiuso il 30.09.2005, vengano così impiegati: (a) quanto ad Euro 3.867.162 non vengano distribuiti ma siano utilizzati per far fronte agli esborsi richiesti per l’Investimento; (b) quanto a Euro 569.000 vengano distribuiti a titolo di dividendo;
    </p>
<p>
      II. a partire dall’esercizio che si chiuderà il 30.09.2006 incluso e per gli esercizi successivi le Parti si impegnano:
    </p>
<p>
      a) qualora l’importo degli utili distribuibili ("<b>Risultato Attuale</b>") sia inferiore o pari alla somma corrispondente al risultato dell’esercizio chiuso al 30.09.2004 aumentato del tasso di inflazione rilevato nel periodo intercorrente tra la chiusura dell’esercizio al 30.9.2004 e la chiusura dell’esercizio in considerazione (tale somma è di
      seguito indicata come "<b>Importo Minimo</b>") Manisa distribuirà ai soci, a titolo di dividendo, la parte del Risultato Attuale che sarà disponibile nel rispetto del piano di rimborso del Finanziamento e fatto salvo quanto eventualmente previsto dalla legge;
    </p>
<p>
      b) qualora il Risultato Attuale sia maggiore dell’Importo Minimo:
    </p>
<blockquote>
<p>
        - un importo pari all’Importo Minimo verrà distribuito ai soci a titolo di dividendo;
      </p>
<p>
        - la differenza tra il Risultato Attuale e l’Importo Minimo verrà impiegata per il rimborso anticipato, totale o parziale, del Finanziamento. Rimane inteso che eventuali ulteriori residui del Risultato Attuale verranno distribuiti ai soci a titolo di dividendo.
      </p>
</blockquote>
<p>
<b>2. Durata della deroga del Patto</b>
</p>
<p>
      Le Parti convengono che la deroga al Patto avrà efficacia fino alla data più vicina nel tempo tra la data in cui il Patto dovesse perdere, per qualsiasi motivo, efficacia e la data di totale estinzione del Finanziamento. In tale ultimo caso, quindi, l'art. 3.3.4 ii) del Patto avrà nuovamente effetto tra le Parti.
    </p>
<p>
      ___________<br/>
      (<a id="nota_a" name="nota_a">a) Si segnala che Banche Popolari Unite non ha un soggetto controllante ai sensi dell’art. 93 del Decreto legislativo n.58/98 e per quanto consta non è in essere alcun patto parasociale tra i soci.</a>
</p>
<p>
      5 novembre 2005
    </p>
<p>
<strong>[IP.2.05.1]