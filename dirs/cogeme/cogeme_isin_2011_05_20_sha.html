/b>
</p>
<p>
<strong>Patto non più rilevante ai sensi dell'art. 122 del D.Lgs. n. 58/98 a far data dal 16 maggio 2011</strong>
</p>
<hr/>
<p align="center">
       <strong>COGEME SOLUZIONI &amp; TECNOLOGIE SPA</strong>
</p>
<p>
      Ai sensi dell’art. 122 del D.Lgs 58/98 (“<strong>TUF</strong>”) e degli artt. 129 e ss Reg. CONSOB 119171 del 14 maggio 1999 si rende noto per estratto, il contenuto del patto parasociale sottoscritto in data 16 maggio 2011 avente ad oggetto azioni ordinarie di Cogeme Soluzioni &amp; Tecnologie S.p.A. (il “<strong>Patto</strong>”).<br/>
</p>
<p>
<strong>1. Società i cui strumenti finanziari sono oggetto del Patto</strong><br/>
<br/>
      Cogeme Soluzioni &amp; Tecnologie S.p.A., con sede legale in Milano, Via G. Donizetti 30, codice fiscale e numero di iscrizione al Registro delle Imprese di Milano 10367480158, capitale sociale 30.867.320 costituito da n. 61.734.640 azioni ordinarie del valore di Euro 0,50 ciascuna (“<strong>Cogeme</strong>” o la “<strong>Società</strong>”).<br/>
</p>
<p>
<strong>2. Soggetti aderenti al Patto</strong>
</p>
<p>
      I partecipanti al Patto (“<strong>Parti</strong>” e ciascuno singolarmente “<strong>Parte</strong>”) sono:
    </p>
<p>
      (A) Dynamic Technologies S.p.A., con sede legale in Attimis (UD), Via Udine 71, C.F. e numero di iscrizione al Registro delle Imprese di Udine 04124050966 (“<strong>DT</strong>”); nessun soggetto esercita il controllo su DT;<br/>
<br/>
      (B) TMS EKAB S.r.l., con sede legale in Piacenza, Via Poggioli 43, C.F. e numero di iscrizione al Registro delle Imprese di Piacenza 01356930337 (“<strong>TMS</strong>”); ai sensi dell’art. 93 del TUF, nessun soggetto esercita il controllo su TMS.<br/>
</p>
<p>
<strong>3. Azioni</strong> <strong>oggetto del Patto</strong>
</p>
<p>
      3.1       Alla data di sottoscrizione del Patto, DT non detiene azioni Cogeme. Le azioni Cogeme conferite nel Patto sono le sole azioni Cogeme detenute da TMS, pari complessivamente a circa il 18,572% del capitale sociale della Società, come meglio specificato nella tabella che segue (“<strong>Azioni Sindacate</strong>”):
    </p>
<table border="1" cellpadding="0" cellspacing="0" width="100%">
<tbody>
<tr>
<td width="169">
<strong>Socio</strong>
</td>
<td width="161">
<strong>Numero di Azioni Cogeme</strong>
</td>
<td width="117">
<strong>% del capitale sociale</strong>
</td>
<td width="135">
<strong>% sulle Azioni Sindacate</strong>
</td>
</tr>
<tr>
<td valign="top" width="169">
            Dymanic Technologies S.p.A.
          </td>
<td valign="top" width="161">
            0
          </td>
<td valign="top" width="117">
            0%
          </td>
<td valign="top" width="135">
            -
          </td>
</tr>
<tr>
<td valign="top" width="169">
            TMS EKAB S.r.l.
          </td>
<td valign="top" width="161">
            11.734.640
          </td>
<td valign="top" width="117">
            18,572%
          </td>
<td valign="top" width="135">
            100%
          </td>
</tr>
<tr>
<td valign="top" width="169">
<strong>Totale</strong>
</td>
<td valign="top" width="161">
<strong>11.734.640</strong>
</td>
<td valign="top" width="117">
<strong>18,572%</strong>
</td>
<td valign="top" width="135">
<strong>100%</strong>
</td>
</tr>
</tbody>
</table>
<br/>
<br/>
<p>
      3.2       Contestualmente alla sottoscrizione del Patto, DT si è impegnata ad acquistare da TMS n. 1.172.959 azioni Cogeme, pari all’1,9% del capitale sociale della Società (la “<strong>Partecipazione Iniziale DT</strong>”). Ad esito di tale trasferimento, fermo restando la partecipazione complessivamente conferita al Patto,
      muterà il numero di Azioni Sindacate di ciascuna Parte.
    </p>
<p>
      3.3       Le Parti si sono impegnate a conferire e vincolare nel Patto tutte le eventuali ed ulteriori azioni di Cogeme di cui le stesse dovessero divenire titolari successivamente, anche per effetto delle previsioni di cui al Patto medesimo, fermo restando l’impegno di entrambe le Parti ad astenersi da comportamenti che possano comportare un obbligo
      solidale alla promozione di un’offerta pubblica di acquisto sulle azioni Cogeme (l’ “<strong>Offerta Obbligatoria</strong>”).
    </p>
<p>
      3.3       Ai sensi e per gli effetti dell’art. 130, comma 2 bis, del Regolamento Emittenti, si rende noto che le Parti hanno dichiarato di non possedere azioni Cogeme ulteriori rispetto alle Azioni Sindacate.
    </p>
<p>
<strong>4. Controllo del Patto e di Cogeme S.p.A.</strong>
</p>
<p>
      Fino alla data di sottoscrizione del Patto, Cogeme era soggetta a un  controllo c.d. di fatto di TMS, ai sensi dell’art. 2359, comma 1, n. 2), cod.civ.. Per effetto del Patto e delle previsioni parasociali in esso contenute, tale  controllo di fatto su Cogeme viene ora esercitato congiuntamente da DT (che ha il diritto di designare la maggioranza dei candidati alla carica di
      amministratore - tra cui anche il Presidente del CdA e l’Amministratore Delegato) e TMS  (che continuerà ad esercitare liberamente, fatto salvo l’obbligo di consultazione preventiva, il diritto di voto inerente le proprie Azioni Sindacate nelle assemblee ordinarie, con esclusione di quelle relative alla nomina e alla revoca degli amministratori).
    </p>
<p>
      Ne consegue che nessuna delle Parti, in virtù e per effetto del Patto, esercita il controllo di Cogeme ai sensi e per gli effetti dell’art. 93 del TUF.
    </p>
<p>
<strong>5. Contenuto del Patto</strong>
</p>
<p>
      Il Patto ha ad oggetto, in particolare quanto segue:
    </p>
<p>
<u>5.1</u> <em><u>Corporate Governance</u></em> <u>e nomina CdA</u>
</p>
<p>
      (A)        Le Parti, ciascuna per quanto di rispettiva competenza, si sono impegnate a (i) procurare quanto prima le dimissioni dei Consiglieri di Amministrazione di Cogeme espressione di TMS, e (ii) far convocare al più presto una assemblea dei soci di Cogeme per la nomina di un nuovo CdA composto nella misura massima possibile da Consiglieri
      designati da DT tratti dalla lista presentata come segue.
    </p>
<p>
      (B)        Ai fini della nomina del nuovo CdA ai sensi del punto (i) che precede, le Parti si sono impegnate a: (a) presentare congiuntamente, nel rispetto delle disposizioni statutarie e dei regolamenti vigenti, una lista di candidati alla carica di Consigliere, (b) indicare nei primi tre posti di tale lista candidati designati da DT, al quarto posto un
      candidato desginato da TMS, al quinto posto un candidato designato DT e gli ultimi due posti candidati con caratteristiche di consiglieri indipendenti designati, rispettivamente uno da TMS e uno di comune accordo da DT e TMS (c) votare in sede assembleare unicamente in favore di tale lista, e (d) procurare che la carica di Presidente del Consiglio di Amministrazione e di Amministratore
      Delegato, vengano conferite a candidati designati da DT già individuati in Gino Berti e Walter Zonta, rispettivamente Presidente del CdA e Amministratore Delegato di DT.<br/>
</p>
<p>
<u>5.2 Patto di consultazione e sindacato di voto</u>
</p>
<p>
      Le Parti hanno concordato che in caso di assemblee dei soci di Cogeme convocate per deliberare su (i) operazioni con effetti diluitivi, quali aumenti di capitale, (ii) modifiche statutarie, (iii) fusioni, scissioni, trasformazioni e scioglimento della Società e (iv) nomina e revoca di amministratori, TMS eserciterà il proprio diritto di voto in conformità a quanto richiesto
      da DT.
    </p>
<p>
      Le Parti si sono altresì impegnate, per tutta la durata del Patto, a consultarsi preventivamente ad ogni riunione dell’Assemblea dei soci di Cogeme; nell’ambito di tale consultazione preventiva ogni accordo raggiunto tra le Parti obbligherà ciascuna Parte a votare in conformità a tale accordo in sede assembleare.
    </p>
<p>
<u>5.3 Piano di Riposizionamento</u>
</p>
<p>
      Le Parti si sono altresì impegnate:<br/>
<br/>
      (A)        a fare quanto in loro potere perché successivamente e subordinatamente alla nomina del nuovo CdA in esecuzione di quanto previsto al punto 5.1 che precede, venga attuato un piano di riposizionamento strategico, industriale e finanziario della Società (il “<strong>Piano di Riposizionamento</strong>”). A tal fine le Parti si
      sono impegnate a esprimere nei competenti organi parere favorevole alle operazioni previste dal Piano di Riposizionamento e all’attribuzione delle più ampie deleghe ai consiglieri designati da DT ai sensi del Patto;<br/>
<br/>
      (B)        in caso di esito positivo di tale Piano di Ristrutturazione, secondo l’apprezzamento del CdA nominato ai sensi del punto 5.1 che precede, a votare nei competenti organi sociali in favore di un aumento di capitale (i) da offrirsi in opzione a tutti i soci di Cogeme - avendo in tale caso DT il diritto ma non l’obbligo di acquistare da
      TMS tutti o parte dei diritti di opzione a quest’ultima spettanti - ovvero, in alternativa (ii) riservato in parte a DT ai sensi e per gli effetti dell’art. 2441, comma 4,  cod. civ. (l’ “<strong>Aumento di Capitale</strong>”), fermo restando l’impegno di DT a sottoscrivere l’Aumento di Capitale fino ad un importo massimo che non comporti il
      superamento delle soglie di cui all’art. 106 del TUF.<br/>
<br/>
       (C)       completato l’Aumento di Capitale, a fare quanto in loro potere per attuare e completare un processo di integrazione industriale e societaria tra Cogeme e DT mediante fusione per incorporazione di quest’ultima nella Società (la “<strong>Fusione</strong>”) entro 24 mesi dalla data di stipulazione del Patto.
    </p>
<p>
<u>5.4 Lock Up e Opzione Call</u>
</p>
<p>
      (A)        Lock Up
    </p>
<p>
      TMS si è impegnata a non effettuare Trasferimenti (intendendosi con tale definizione qualunque atto di disposizione) a terzi  fino alla prima tra le seguenti data: (i) la scadenza del trentesimo mese successivo alla sottoscrizione del Patto, (ii) la data di perfezionamento della Fusione (il “<strong>Lock Up</strong>”). TMS si è altresì impegnata a non
      incrementare ulteriormente la partecipazione al capitale della Società.
    </p>
<p>
      (B)        Opzione Call
    </p>
<p>
      Qualora, per cause non imputabili alle Parti, la Fusione non venga perfezionata entro 24 mesi dalla sottoscrizione del Patto, DT avrà un’opzione per l’acquisto su tutto o parte delle proprie Azioni Sindacate di TMS (al netto della Partecipazione Iniziale DT), da esercitarsi, in una o più volte, entro e non oltre la scadenza del Lock Up.
    </p>
<p>
<u>5.5 Pattuizioni relative ad un’offerta pubblica promossa da un terzo soggetto estraneo al Patto</u>
</p>
<p>
      Il Patto contiene una disciplina specifica per l’ipotesi in cui sia promossa un’offerta pubblica di acquisto avente ad oggetto azioni di Cogeme da parte di un soggetto estraneo al Patto. In tale ipotesi qualora una Parte comunichi la propria intenzione di aderire all’offerta del terzo (previo esercizio del diritto di recesso di cui all’art. 123 del TUF),
      l’altra Parte avranno un diritto di <em>call</em> per l’acquisto delle azioni della prima Parte, da esercitarsi ad un prezzo pari al corrispettivo dell’offerta.
    </p>
<p>
<u>5.6 Offerta Obbligatoria</u>
</p>
<p>
      Qualora a seguito della violazione degli impegni di cui al punto 3 che precede, le Parti siano solidalmente tenute a promuovere un’Offerta Obbligatoria sulla totalità delle azioni di Cogeme, la Parte che abbia violato tale impegno dovrà risarcire l’altra Parte da ogni e qualsiasi danno.
    </p>
<p>
<u>5.7 Durata del Patto</u>
</p>
<p>
      Il Patto avrà durata di 3 anni decorrenti dalla data di sottoscrizione dello stesso; è escluso il tacito rinnovo.
    </p>
<p>
<strong>6. Clausola Penale</strong>
</p>
<p>
      In caso di violazione di alcune specifiche previsioni del Patto, la Parte inadempiente dovrà corrispondere all’altra Parte, a titolo di penale, una somma pari ad Euro 3.000.000 per ciascuna violazione.
    </p>
<p>
<strong>7. Tipo di Patto</strong>
</p>
<p>
      Il Patto è inquadrabile nella fattispecie di cui all’art. 122, primo e quinto comma, lettere a), b), c)  e d) del TUF.
    </p>
<p>
<strong>8. Registro Imprese</strong>
</p>
<p>
      Il Patto è stato depositato presso il Registro delle Imprese di Milano il 18 maggio 2011 e protocollato il 19 maggio 2011 con N. PRA/113416/2011/CMIAUTO.
    </p>
<p>
      20 maggio 2011
    </p>
<p>
<strong>[CN.4.11.1]