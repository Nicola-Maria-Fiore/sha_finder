/b>
</p>
<hr/>
<p align="center">
<b>BANCA AGRICOLA MANTOVANA S.P.A.</b>
</p>
<p>
      Ai sensi dell'art. 122 del D.lgs. 14 febbraio 1998 n. 58 (il " <strong>Testo Unico</strong>") e degli artt. 127 e segg. del Regolamento approvato con delibera Consob n. 11971 del 14 maggio 1999 e sue successive modifiche ed integrazioni (il " <strong>Regolamento</strong>"), si rende noto, per estratto, il contenuto dell'accordo modificativo (l'"
      <strong>Accordo Modificativo</strong>") sottoscritto in data 29 marzo 2001 da Banca Monte dei Paschi di Siena S.p.A. (" <strong>BMPS</strong>") e Banca Agricola Mantovana S.p.A. (" <strong>BAM</strong>"), avente ad oggetto variazioni all'accordo quadro (l'" <strong>Accordo Quadro</strong>") sottoscritto in data 13 novembre 1998 tra le medesime
      parti e concernente il progetto di alleanza strategica tra i due gruppi bancari.
    </p>
<p>
      Alla data odierna alcune clausole previste nell'Accordo Quadro hanno già avuto piena attuazione e specificamente:
    </p>
<blockquote>
<p>
        - il lancio, da parte di BMPS, di un'Offerta Pubblica di Acquisto (" <strong>OPA</strong>") preventiva ai sensi degli artt. 102 e 107, comma primo, del Testo Unico sul 70% delle azioni ordinarie BAM, nonché sul 70% delle obbligazioni convertibili 1995-2001 7% e delle obbligazioni convertibili 1996-2001 7% in circolazione alla data dell'Accordo Quadro. L'OPA, si
        è conclusa positivamente in data 15 gennaio 1999. Alla data di sottoscrizione dell'Accordo Modificativo BMPS detiene direttamente ed indirettamente il 53,95% del capitale sociale ordinario di BAM;
      </p>
<p>
        - la trasformazione di BAM da società cooperativa a responsabilità limitata in società per azioni, avvenuta con delibera dell'assemblea straordinaria di BAM in data 20 febbraio 1999;
      </p>
<p>
        - la costituzione di una Fondazione destinata al perseguimento di fini benefici e di assistenza ed utilità sociale, culturale ed artistica a favore della comunità mantovana.
      </p>
</blockquote>
<p>
      L'Accordo Quadro, inoltre, prevedeva che il progetto di alleanza venisse, tra l'altro, realizzato anche mediante l'aggregazione tra BAM e Banca Toscana S.p.A. (" <strong>BT</strong>") con modalità tali per cui, alla fine del processo, BMPS avrebbe detenuto la maggioranza del capitale di una costituenda holding bancaria quotata (la "
      <strong>Holding</strong>") che a sua volta avrebbe detenuto il 100% del capitale delle due entità che avrebbero esercitato, rispettivamente, l'attività bancaria di BAM e di BT, società di nuova costituzione risultanti dallo scorporo e dal conferimento delle rispettive attività bancarie. Nell'Accordo Quadro venivano, inoltre, disciplinati gli accordi di
      <em>corporate governance</em>tra BMPS e BAM, sia precedenti che successivi all'aggregazione (l'" <strong>Aggregazione</strong>").
    </p>
<p>
      Con la sottoscrizione dell'Accordo Modificativo, BMPS e BAM hanno convenuto, ai fini di un più efficace perseguimento degli obiettivi specificati dall'Accordo Quadro, di non dare luogo all'Aggregazione, essendone venuti meno i presupposti a seguito dell'evolversi del sistema bancario nel suo complesso e per l'espansione del perimetro del Gruppo facente capo a BMPS
      realizzato successivamente all'acquisizione del controllo di BAM.
    </p>
<p>
      Sono pertanto venuti meno tutti i punti dell'Accordo Quadro facenti riferimento, sia esplicito che implicito, all'Aggregazione e, conseguentemente alla costituzione della Holding, alla struttura di <em>corporate governance</em>della Holding stessa ed alla struttura di BAM Post-Aggregazione.
    </p>
<p>
      L'Accordo Modificativo contiene, infine, l'impegno di BMPS affinché faccia quanto in suo potere a che: (i) l'assemblea di BAM elegga un Consiglio di amministrazione composto da 15 membri, di cui almeno 7 da scegliersi tra persone residenti o domiciliate nelle province di Mantova, Reggio Emilia, Parma, Modena, Bologna e Brescia, ovvero tra esponenti dell'economia
      mantovana e (ii) uno di essi sia nominato Presidente del Consiglio di amministrazione.
    </p>
<p>
      Resta inteso che la durata dell'Accordo Quadro, così come quella dell'Accordo Modificativo, rimane invariata al 15 marzo 2002.
    </p>
<p>
      Si da atto che copia dell'Accordo Modificativo è stato inviato a Consob ed a Borsa Italiana S.p.A. in data 30 marzo 2001 e che sarà depositato presso il Registro delle Imprese di Mantova nei termini di legge.
    </p>
<p align="right">
<i>Banca Monte dei Paschi di Siena S.p.A.      Banca Agricola Mantovana S.p.A.</i>
</p>
<p align="left">
      3 aprile 2001
    </p>
<p align="left">
<b>[BA.1.01.1]