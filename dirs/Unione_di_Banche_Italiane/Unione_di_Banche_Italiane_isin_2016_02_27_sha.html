/strong>
</p>
<p>
<strong>PATTO VENUTO MENO PER IL RAGGIUNGIMENTO DEGLI SCOPI IVI PREVISTI</strong>
</p>
<hr/>
<p align="center">
      Patto dei Mille <strong></strong>tra gli azionisti di<br/>
<strong><strong>UNIONE DI BANCHE ITALIANE S.p.A.</strong></strong>
</p>
<p align="center">
<strong>Premesso che:</strong>
</p>
<p>
<em>a)</em> a seguito della delibera di trasformazione da società cooperativa per azioni in società per azioni, alcuni azionisti di Unione di Banche Italiane s.p.a. hanno ritenuto di assumere un'iniziativa comune sulla scorta della tradizione del credito popolare e nella prospettiva di salvaguardare i principi ispiratori che hanno caratterizzato l'attività della Banca
      Popolare di Bergamo nella valorizzazione delle risorse del territorio di riferimento;
    </p>
<p>
<em>b)</em> a tal fine, in data 27 gennaio 2016, è stato stipulato un patto parasociale denominato Patto dei Mille (d'ora in poi "Patto"), che disciplina la preventiva consultazione tra i titolari delle azioni sindacate, l'esercizio del diritto di voto attribuito alle azioni sindacate e alcuni limiti alla circolazione di queste ultime. Il Patto ha carattere aperto,
      così da consentire l'adesione di altri azionisti della banca che ne condividano le ragioni costitutive;
    </p>
<p>
      c) in data 24 febbraio u.s. l'assemblea del Patto ha deliberato l'adesione di n. 17 azionisti che hanno vincolato n. 4.909.367 azioni ordinarie. Nel contempo, alcuni degli azionisti già aderenti al Patto hanno incrementato il numero delle azioni vincolate; ai sensi dell'art. 130, Regolamento Emittenti sono di seguito indicate le informazioni essenziali relative al Patto.
    </p>
<p align="center">
      * * *
    </p>
<p align="left">
      1. <strong>Società</strong>
</p>
<p align="left">
      Il Patto ha ad oggetto le azioni di Unione di Banche Italiane s.p.a. ("<strong>UBI Banca</strong>"), con sede in Bergamo, Piazza Vittorio Veneto n. 8, c.f. e p.iva n. 03053920165, iscritta nel Registro delle Imprese di Bergamo, Capogruppo del Gruppo Bancario Unione di Banche Italiane, con capitale sociale di € 2.254.371.430, interamente versato, rappresentato da n.
      901.748.572 azioni nominative prive di valore nominale.
    </p>
<p>
      2. <strong>Azioni Sindacate</strong>
</p>
<p>
      Al 24 febbraio 2016 sono state complessivamente vincolate al Patto n. 25.799.279 azioni ordinarie ("<strong>Azioni Sindacate</strong>"), pari al 2,861% del totale dei diritti di voto rappresentativi del capitale sociale di VBI Banca.
    </p>
<p>
      3. <strong>Aderenti al Patto</strong>
</p>
<p>
      Al 24 febbraio 2016 hanno aderito al Patto n. 82 azionisti, complessivamente titolari di n. 25.799.279 Azioni Sindacate, pari al 2,861% del totale dei diritti di voto rappresentativi del capitale sociale di UBI Banca.
    </p>
<p>
      4. <strong>Contenuto e tipologia del Patto</strong>
</p>
<p>
      Il Patto disciplina la preventiva consultazione tra i titolari delle Azioni Sindacate (art. 122, co. 5, lett. <em>a</em>, TUF), l’esercizio del diritto di voto attribuito alle Azioni Sindacate (art. 122, co. 1, TUF) e alcuni limiti alla circolazione di queste ultime (art. 122, co. 5, lett. <em>b</em>, TUF).
    </p>
<p>
      4.1. <em>Obblighi di preventiva consultazione</em>
</p>
<p>
      Al fine di salvaguardare la tradizionale attenzione di UBI Banca alle risorse imprenditoriali e sociali del territorio di riferimento, i titolari delle Azioni Sindacate si impegnano a consultarsiper definire un’azione comune in ordine agli indirizzi programmatici e industriali della banca, con particolare riferimento alle candidature alla carica di membri del consiglio di sorveglianza
      e alle materie sottoposte all’approvazione dell’assemblea di UBI Banca che possano rilevare al fine sopra indicato.
    </p>
<p>
      4.2. <em>Esercizio del diritto di voto</em>
</p>
<p>
      I titolari delle Azioni Sindacate si impegnano a partecipare all’assemblea ordinaria e straordinaria di UBI Banca e a esercitare il diritto di voto spettante alle Azioni Sindacate in coerenza con le determinazioni assunte dall’assemblea del Patto. L’assemblea del Patto può determinare che la partecipazione alle singole assemblee di UBI Banca avvenga mediante delega
      conferita dai titolari delle Azioni Sindacate a un rappresentante, in conformità alla legge e allo statuto della banca.
    </p>
<p>
      4.3. <em>Circolazione delle Azioni Sindacate</em>
</p>
<p>
      Il trasferimento, totale o parziale, delle Azioni Sindacate, la costituzione di diritti a favore di terzi sulle medesime e, in ogni caso, ogni altro atto giuridico che abbia come effetto l’esclusione o la limitazione del diritto di voto spettante ai titolari delle Azioni Sindacate, sono subordinate all’espressa autorizzazione dell’assemblea del Patto.<br/>
      L’autorizzazione di cui al paragrafo precedente non è richiesta qualora il trasferimento: (1) abbia luogo a titolo di successione universale o <em>mortis causa</em> ovvero, a qualsiasi titolo, tra coniugi, parenti e affini; (2) abbia luogo, a qualsiasi titolo, tra società legate da rapporti di controllo o riconducibili al medesimo soggetto posto al vertice della catena
      partecipativa (3) costituisca adempimento di impegni antecedenti comunicati prima della sottoscrizione o dell’adesione al Patto.
    </p>
<p>
      5. <strong>Organi del Patto</strong>
</p>
<p>
      Gli organi del Patto sono l’assemblea (d’ora in poi, “Assemblea”), il comitato direttivo (d’ora in poi, “Comitato Direttivo”) e il Presidente (d’ora in poi, “Presidente”).
    </p>
<p>
      5.1. <em>Assemblea</em>
</p>
<p>
      L’Assemblea rappresenta i titolari delle Azioni Sindacate. Le deliberazioni dell’Assemblea, prese in conformità della legge e delle previsioni del Patto, vincolano tutti i titolari delle Azioni Sindacate, anche se non intervenuti o dissenzienti.
    </p>
<p>
      L’Assemblea: (1) nomina e revoca i componenti del Comitato Direttivo e il Presidente; (2) delibera sulle richieste di adesione al Patto; (3) delibera sulle materie disciplinate dal Patto; (4) determina il contributo annuo a carico dei titolari delle Azioni Sindacate; (5) delibera sulle modifiche dell’oggetto e sullo scioglimento del Patto.
    </p>
<p>
      L’Assemblea è convocata dal Presidente quando ne ravvisi l’opportunità e, in ogni caso, almeno una volta all’anno, prima dell’assemblea ordinaria di UBI Banca prevista dall’art. 13.5 dello statuto della medesima. Il Presidente convoca, altresì, l’Assemblea quando ne facciano domanda coloro che siano titolari o rappresentino almeno il 20%
      delle Azioni Sindacate. La convocazione è inviata ai titolari delle Azioni Sindacate, mediante lettera raccomandata o posta elettronica, almeno sette giorni prima della data dell’Assemblea, e deve contenere l’indicazione del giorno, dell’ora e del luogo della riunione, nonché l’elenco delle materie da trattare.<br/>
</p>
<p>
      L’Assemblea è regolarmente costituita: in prima convocazione, quando sono rappresentate, anche per delega, almeno la metà delle Azioni Sindacate; in seconda convocazione, qualunque sia la parte di Azioni Sindacate rappresentate. L’Assemblea delibera con il voto favorevole della maggioranza delle Azioni Sindacate rappresentate. Le modifiche dell’oggetto e lo
      scioglimento del Patto sono deliberati con il voto favorevole di almeno due terzi delle Azioni Sindacate rappresentate.
    </p>
<p>
      Le deliberazioni dell’Assemblea risultano da verbale sottoscritto dal Presidente e dal Segretario, di volta in volta nominato a maggioranza dall’Assemblea su indicazione del Presidente.
    </p>
<p>
      5.2. <em>Comitato Direttivo</em>
</p>
<p>
      Il Comitato Direttivo è composto da tre membri nominati dall’Assemblea tra i titolari di Azioni Sindacate e dal Presidente. I membri del Comitato Direttivo restano in carica tre anni e cessano dall’incarico per scadenza del termine, morte, sopravvenuta incapacità, rinuncia o revoca da parte dell’Assemblea.
    </p>
<p>
      Il Comitato Direttivo: (1) identifica le materie da sottoporre all’Assemblea e formula al riguardo proposte di delibera; (2) se del caso, predispone la lista con le candidature alla carica di consigliere di sorveglianza di UBI Banca in conformità alle decisioni dell’Assemblea; (3) formula le proposte di modifica dell’oggetto del Patto da sottoporre
      all’Assemblea.
    </p>
<p>
      5.3. <em>Presidente</em>
</p>
<p>
      Il Presidente resta in carica tre anni e cessa dall’incarico per scadenza del termine, morte, sopravvenuta incapacità, rinuncia o revoca da parte dell’Assemblea.
    </p>
<p>
      Il Presidente: (1) stabilisce l’ordine del giorno, convoca l’Assemblea, e ne presiede i lavori; (2) provvede, anche a mezzo di un apposito ufficio di segreteria, alla tenuta dell’elenco delle Azioni Sindacate, agli adempimenti richiesti dalle disposizioni di legge e regolamentari applicabili, nonché ad ogni altro adempimento necessario al funzionamento del Patto; (3)
      comunica ai titolari delle Azioni Sindacate le deliberazioni assunte dall’Assemblea; (4) se del caso, deposita la lista con le candidature alla carica di consigliere di sorveglianza di UBI Banca in conformità alle decisioni dell’Assemblea e alle previsioni dello statuto della banca.
    </p>
<p>
      6. <strong>Durata e recesso dal Patto</strong>
</p>
<p>
      Il Patto è a tempo indeterminato.
    </p>
<p>
      La sottoscrizione è avvenuta in data 27 gennaio 2016 e la sua efficacia decorre da tale data.
    </p>
<p>
      I titolari di Azioni Sindacate hanno diritto di recedere dal Patto con un preavviso pari a sei mesi per il primo anno di partecipazione al Patto e di tre mesi per il periodo successivo. Il recesso è comunicato mediante lettera raccomandata inviata al Presidente.
    </p>
<p>
      7. <strong>Clausola penale</strong>
</p>
<p>
      In caso di esercizio del diritto di voto difforme dalle determinazioni assunte dall’Assemblea, è previsto il pagamento di una penale.
    </p>
<p>
      8. <strong>Deposito del Patto</strong>
</p>
<p>
      Il Patto è stato depositato presso l’Ufficio del Registro delle Imprese di Bergamo in data 1° febbraio 2016.
    </p>
<p>
      27 febbraio 2016
    </p>
<p>
<strong>[UC.3.16.2]