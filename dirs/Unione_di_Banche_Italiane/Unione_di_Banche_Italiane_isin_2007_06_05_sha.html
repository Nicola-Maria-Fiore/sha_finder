/strong>
</p>
<p>
<strong>*** PATTO SCIOLTO CON PUBBLICAZIONE EFFETTUATA IN DATA 31 MARZO 2007</strong>
</p>
<hr/>
<p align="center">
       <b>Associazione Banca Lombarda e Piemontese</b>
</p>
<p>
<b>Premessa</b>
</p>
<p>
      Di seguito si riporta un estratto del contenuto di talune clausole dello Statuto (lo "<b>Statuto</b>") dell'associazione non riconosciuta denominata "Associazione Banca Lombarda e Piemontese" (l'"<b>Associazione</b>"), con sede in Brescia, costituita a tempo indeterminato in data 28 maggio 2007 ed alla quale aderiscono, alla data odierna, n. 181 ex
      azionisti della cessata Banca Lombarda e Piemontese S.p.A. ("<b>BLP</b>") già partecipanti al "Sindacato di Banca Lombarda e Piemontese" (il "<b>Sindacato</b>") che, per effetto della fusione (la <b>"Fusione</b>") tra BLP e Banche Popolari Unite S.c.p.A. ("<b>BPU</b>"), sono divenuti soci di UBI Banca S.c.p.A. ("<b>UBI
      Banca</b>") titolari complessivamente di una percentuale del capitale sociale della stessa UBI Banca superiore al 10% circa. Con riferimento allo Statuto, nonostante lo stesso non sia qualificabile quale patto parasociale ai sensi dell'art. 122 del Decreto Legislativo 24 febbraio 1998 n. 58, gli associati hanno concordato di provvedere comunque all'assolvimento degli
      adempimenti pubblicitari richiesti dalla norma sopra indicata in relazione ad alcune clausole dello Statuto, per quanto occorrer possa e alla luce della natura cogente di tale disposizione normativa nonché delle conseguenze previste in caso di mancato rispetto della medesima.
    </p>
<p>
<b>1. Scopo dell'Associazione</b>
</p>
<p>
      L'Associazione si propone di preservare e valorizzare, nell'ambito della Fusione, efficace a decorrere dal 1° aprile 2007, quei fondamenti di sviluppo sociale, di economicità, di creazione di valore dell'impresa, di tutela degli interessi di tutti gli azionisti, di solidarietà e di pieno rispetto dei dipendenti e della clientela che hanno contraddistinto, nella
      chiara ripartizione, all'interno della nuova capogruppo UBI Banca e del gruppo ad essa facente capo (" <b>Gruppo UBI"</b>), di ruoli, competenze e funzioni, l'esperienza storica di BLP e delle sue principali componenti (Credito Agrario Bresciano, Banca San Paolo di Brescia, Banca Regionale Europea): storia che riflette i tradizionali valori che hanno legato tra loro
      persone, famiglie ed Enti storicamente impegnati nella tutela e promozione del tessuto sociale, produttivo e imprenditoriale dei territori dell'Italia del Nord in cui si è articolata la presenza di BLP. L'Associazione si propone altresì di rafforzare la coesione e la collaborazione dei propri Associati al fine di favorire lo sviluppo di UBI Banca, affinché nel quadro
      peculiare di una Banca Popolare si conservino i caratteri tipici di un'impresa orientata ad assicurare il sostegno allo sviluppo socio economico delle aree d'originario radicamento di BLP, la crescita di valore dell'investimento dei soci e la sua remunerazione, favorendo quindi la convivenza dei valori e dell'identità sia di BLP sia di BPU.
    </p>
<p>
      In particolare, l'Associazione si propone, anche mediante la sottoscrizione di eventuali patti parasociali con analoghe organizzazioni associative e largamente rappresentative che riuniscano soci di BPU, di:
    </p>
<p>
      i) garantire la stabilità degli assetti azionari nell'ambito di UBI Banca; ii) prevedere un sistema di  <i>governance </i> volto ad assicurare, nel rispetto dei principi di cui sopra, continuità e stabilità nella gestione di UBI Banca ed una adeguata, paritaria presenza nell'ambito degli organi direttivi della stessa UBI Banca della componente di derivazione
      BLP espressa dall'Associazione.
    </p>
<p>
<b>2. Associati e condizioni e procedura di ammissione</b>
</p>
<p>
      All'Associazione aderiscono, alla data odierna, n. 181 ex azionisti, persone fisiche e giuridiche, di BLP partecipanti al Sindacato che, per effetto della Fusione, sono divenuti soci di UBI Banca titolari complessivamente di una percentuale del capitale sociale della stessa UBI Banca superiore al 10% circa.
    </p>
<p>
      A tale riguardo si segnala che hanno diritto di essere ammessi all'Associazione senz'uopo di alcuna delibera di ammissione tutti coloro che ne facciano richiesta essendo, o essendo stati, alla data del 13 novembre 2006, partecipanti al Sindacato.
    </p>
<p>
      Possono inoltre essere ammessi a far parte dell'Associazione i soggetti che, non trovandosi nelle situazioni di cui al precedente capoverso, siano titolari di un numero di azioni di UBI Banca (le " <b>Azioni di UBI Banca</b> ") non inferiore a 500, e precisamente: <i>(i)</i> previa delibera di ammissione del Consiglio Direttivo dell'Associazione approvata dalla maggioranza
      di almeno 11 su 15 dei membri, i soggetti che indichino nella loro domanda di adesione un numero di Azioni di UBI Banca compreso tra 500 e 100.000, ovvero richiedano di incrementare la loro partecipazione di riferimento in modo tale che la stessa sia costituita da un numero di azioni non superiore a 100.000;  <i>(ii)</i> previa delibera dell'Assemblea dell'Associazione adottata
      da una maggioranza non inferiore al 60% del totale delle partecipazioni azionarie di riferimento, i soggetti che indichino nella loro domanda di adesione un numero di Azioni di UBI Banca superiore a 100.000.
    </p>
<p>
<b>3. Partecipazioni azionarie di riferimento ai fini del voto in assemblea</b>
</p>
<p>
      Le partecipazioni azionarie di riferimento ai fini del voto dei singoli associati e del calcolo delle maggioranze in Assemblea, sono quelle indicate e documentate dagli associati nella domanda di adesione.
    </p>
<p>
      La partecipazione azionaria di riferimento - detenuta anche per il tramite di intestatario fiduciario - di ciascun associato non potrà eccedere la misura tempo per tempo prevista dalle disposizioni normative.
    </p>
<p>
<b>4.  Organi dell'Associazione e competenze</b>
</p>
<p>
      Organi dell'Associazione sono, tra gli altri, l'Assemblea ed il Consiglio Direttivo.
    </p>
<p>
      L'Assemblea degli associati: <i>(i) </i> provvede alla nomina del Consiglio Direttivo e dei due segretari dell'Associazione; <i>(ii) </i> delinea gli indirizzi generali dell'attività dell'Associazione, nel rispetto dello scopo di cui sopra; <i>(iii) </i> delibera sulle modifiche allo Statuto;  <i>(iv) </i> approva il Regolamento che disciplina
      lo svolgimento dell'attività dell'Associazione; <i>(v) </i> approva il bilancio consuntivo e preventivo; <i>(vi) </i> delibera sull'eventuale destinazione di utili di gestione qualora ciò sia consentito dalla legge;  <i>(vii)</i> delibera lo scioglimento e la liquidazione dell'Associazione e la devoluzione del suo patrimonio e <i>(viii) </i>
      assume le altre deliberazioni espressamente riservate alla sua competenza dallo Statuto. L'Assemblea è validamente costituita in prima convocazione con la presenza di almeno la metà più uno degli associati, che rappresentino almeno il 50% del totale delle partecipazioni azionarie di riferimento. In seconda convocazione, l'Assemblea è validamente costituita con la
      presenza di almeno un terzo degli associati, che rappresentino almeno il 35% del totale delle partecipazioni azionarie di riferimento. In terza convocazione, l'Assemblea è validamente costituita con la presenza di almeno un sesto degli associati, che rappresentino almeno il 15% del totale delle partecipazioni azionarie di riferimento. Le deliberazioni dell'Assemblea, fatto
      salvo quanto diversamente previsto dallo Statuto, si intendono approvate, sia in prima sia in seconda convocazione sia in terza convocazione, se hanno ottenuto il voto favorevole di tanti associati che rappresentino la maggioranza della partecipazione azionaria di riferimento presente o rappresentata per delega.
    </p>
<p>
      Il Consiglio Direttivo amministra l'Associazione ed è investito dei più ampi poteri per la gestione ordinaria e straordinaria. Il Consiglio Direttivo è composto da 15 membri eletti con il metodo proporzionale e voto espresso sulla base di liste dall'Assemblea tra gli associati per la durata di 4 anni.
    </p>
<p>
      Salvo che per le deliberazioni aventi ad oggetto la sottoscrizione, modifica o risoluzione, da parte dell'Associazione di patti parasociali inerenti UBI Banca, in relazione alle quali il Consiglio Direttivo delibera con la maggioranza di 11 su 15 membri e per le altre ipotesi in cui lo Statuto preveda specificamente  <i>quorum </i> costitutivi o deliberativi qualificati, per
      la validità delle deliberazioni occorre la presenza effettiva della maggioranza dei membri del Consiglio Direttivo ed il voto favorevole della maggioranza dei presenti.
    </p>
<p>
      Inoltre, in merito alle indicazioni di competenza dell'Associazione ai sensi del Regolamento del Comitato Nomine di UBI Banca e in merito a quelle altre da esprimersi ai membri del Comitato Nomine di derivazione della componente BLP di UBI Banca al fine dell'esercizio delle prerogative ad essi riservate dal Regolamento del Comitato Nomine, il Consiglio Direttivo provvede alla
      contestuale determinazione di tutte le indicazioni che occorre esprimere al tempo della deliberazione con la maggioranza di 14 su 15 membri.
    </p>
<p>
      Qualora non sia raggiunta la maggioranza di cui al precedente capoverso: a) e occorra esprimere indicazioni circa la designazione dei membri del Consiglio di Sorveglianza di UBI Banca e, nel suo seno, dei membri del Comitato Nomine, il Consiglio Direttivo provvederà con il metodo proporzionale e voto espresso sulla base di liste di nominativi da designarsi, essendo riservata alla lista
      di minoranza la designazione di un membro del Consiglio di Sorveglianza; i membri del Comitato Nomine saranno indicati dal Consiglio Direttivo per la loro designazione in base al criterio proporzionale riferito ai voti ottenuti dalle singole liste; b) e occorra esprimere l'indicazione al Comitato Nomine circa la designazione dei membri del Consiglio di Gestione di UBI Banca, il
      Consiglio Direttivo provvederà con il metodo proporzionale e voto espresso sulla base di liste di nominativi da designarsi, essendo riservata alla lista di minoranza l'indicazione di un membro del Consiglio di Gestione a condizione che ottenga almeno un terzo dei voti validamente espressi.
    </p>
<p>
      Le persone da indicarsi quali membri del Comitato Nomine di UBI Banca dovranno essere membri dell'Associazione; nel caso l'associato sia una società, tale persona sarà il rappresentante; nel caso l'associato sia ente morale, tale persona sarà un procuratore nominato dall'organo amministrativo dell'ente ed in ordine al quale il Consiglio Direttivo formuli
      il proprio gradimento da esprimere con la maggioranza di almeno 11 su 15 membri.
    </p>
<p>
      L'indicazione delle persone che saranno chiamate a ricoprire, con la designazione del Comitato Nomine, le cariche sociali apicali in UBI Banca e nelle banche controllate dovrà essere approvata con la maggioranza di 10 su 15 membri del Consiglio Direttivo.
    </p>
<p>
<b> 5. Atti di disposizione</b>
</p>
<p>
      Le Azioni di UBI Banca detenute da associati, ma non indicate dagli stessi come partecipazioni azionarie di riferimento, sono liberamente trasferibili.
    </p>
<p>
      Le Azioni di UBI Banca da ciascun associato indicate come partecipazione azionaria di riferimento sono trasferibili senza alcuna formalità ai seguenti soggetti, anche se non associati (e che dichiarino preventivamente di aderire all'Associazione): a) coniuge, ascendenti o discendenti, parenti in linea collaterale entro il terzo grado, affini in linea retta dell'associato
      cedente; b) società controllate dall'associato cedente e società controllate a loro volta da tali società (per la definizione della nozione di controllo, anche con riferimento a soggetti diversi dalle società, si rinvia all'art. 2359, 1° e 2° comma, cod. civ.; il controllo nella forma dell'influenza dominante si considera esistente nei casi previsti
      dall'art. 23, 2° comma, Decreto Legislativo, 1 settembre 1993, n. 385) nonché la società la cui maggioranza del capitale sociale sia detenuta dai soggetti di cui alla precedente lettera a); nel caso di cessione del controllo della società controllata, le Azioni di UBI Banca dovranno essere tempestivamente ritrasferite all'originario associato; c) enti morali, in
      forza di atto di disposizione a titolo gratuito o di successione prevista statutariamente.
    </p>
<p>
       Inoltre, ciascun associato può alienare a chiunque senza alcuna formalità, anche in più <i>tranches</i>, azioni nell'arco di un triennio, nella misura massima di seguito indicata: a) per l'associato titolare di una partecipazione azionaria di riferimento pari o inferiore a 1.000.000 di Azioni di UBI Banca: 4% di detta partecipazione; b) per l'associato
      titolare di una partecipazione azionaria di riferimento superiore a 1.000.000 di Azioni di UBI Banca: 4% per la quota di detta partecipazione pari a 1.000.000 di Azioni di UBI Banca e lo 0,50% per la quota di detta partecipazione eccedente 1.000.000 di Azioni di UBI Banca.
    </p>
<p>
      Al di fuori dei casi contemplati dai precedenti capoversi, nel caso in cui un associato intenda alienare, in tutto o in parte, per atto tra vivi Azioni di UBI Banca, le quali siano state indicate come partecipazione azionaria di riferimento, ad un determinato acquirente, che abbia dichiarato di aderire all'Associazione e abbia sottoscritto domanda in tal senso, l'associato
      dovrà darne comunicazione al Presidente del Consiglio Direttivo, corredata della suddetta domanda, e il trasferimento sarà sottoposto: a) al gradimento del Consiglio Direttivo da esprimersi con la maggioranza di almeno 11 su 15 membri nel caso di alienazione di una partecipazione azionaria di riferimento non superiore a 100.000 Azioni di UBI Banca; b) al gradimento
      dell'Assemblea da esprimersi con la maggioranza di almeno il 60% del totale delle partecipazioni azionarie di riferimento nel caso di alienazione di una partecipazione azionaria di riferimento superiore a 100.000 Azioni di UBI Banca.
    </p>
<p>
      Qualora il gradimento sia concesso, il trasferimento potrà aver luogo e l'acquirente assumerà la qualità di associato<b>.</b>
</p>
<p>
      Qualora il gradimento non sia stato concesso, ovvero un associato intenda alienare, in tutto o in parte, per atto tra vivi, Azioni di UBI Banca, le quali siano state indicate come partecipazione azionaria di riferimento, ma non indichi un acquirente determinato ovvero indichi un acquirente che non abbia sottoscritto domanda di ammissione all'Associazione non intendendo aderire alla
      medesima, ne darà comunicazione al Presidente del Consiglio Direttivo, indicando le condizioni alle quali egli intende alienare le azioni; il Presidente e il Vicepresidente del Consiglio Direttivo si attiveranno per ricercare un acquirente che intenda aderire all'Associazione. Nel caso in cui la ricerca abbia dato esito positivo e a) il Consiglio Direttivo abbia espresso il
      gradimento all'ammissione dell'acquirente con la maggioranza di almeno 11 su 15 membri, nel caso di alienazione di una partecipazione azionaria di riferimento non superiore a 100.000 Azioni di UBI Banca, ovvero b) l'Assemblea abbia espresso il gradimento con la maggioranza di almeno il 60% del totale delle partecipazioni di riferimento nel caso di alienazione di una
      partecipazione azionaria di riferimento superiore a 100.000 Azioni di UBI Banca, l'associato interessato sarà tenuto ad alienare al soggetto individuato dal Presidente e dal Vice Presidente del Consiglio Direttivo secondo quanto precede.
    </p>
<p>
      Nel caso in cui l'esito positivo della ricerca e la positiva deliberazione di gradimento del Consiglio Direttivo o dell'Assemblea non si verifichino entro il termine di trenta giorni dalla suddetta comunicazione dell'associato al Presidente del Consiglio Direttivo, l'associato sarà libero di procedere all'alienazione, alle condizioni comunicate al Presidente, a
      qualsiasi soggetto.
    </p>
<p>
      5 giugno 2007
    </p>
<p>
<b>[UC.1.07.1]