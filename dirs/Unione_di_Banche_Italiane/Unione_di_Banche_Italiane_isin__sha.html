/strong>
</p>
<hr/>
<p>
       <strong>ESTRATTO DEL PATTO AI SENSI DELL’ART. 122, CO. 1, D.LGS. 24 FEBBRAIO 1998, N. 58 AVENTE AD OGGETTO L’ESERCIZIO DEL VOTO NELL’ASSEMBLEA DI UBI BANCA S.P.A. CONVOCATA PER IL 14 DICEMBRE 2018</strong>
</p>
<p>
      In data 22 novembre 2018 gli aderenti ai patti parasociali “Sindacato Azionisti Ubi Banca S.p.A.” e “Patto dei Mille” relativi a Unione di Banche Italiane s.p.a., società quotata con sede in Bergamo, Piazza Vittorio Veneto n. 8, c.f. e p.iva n. 03053920165, con capitale sociale di € 2.843.177.160,24, interamente versato (d’ora in poi, “UBI
      Banca”) e la Fondazione Cassa di Risparmio di Cuneo hanno stipulato un patto parasociale ai sensi dell’art. 122, co. 1, d.lgs. 58/1998 avente ad oggetto la presentazione e il voto di un candidato alla carica di consigliere di sorveglianza di UBI Banca in occasione dell’assemblea convocata per il 14 dicembre 2018 (d’ora in poi, “Accordo”).<br/>
      L’Accordo raggruppa n. 264 azionisti di UBI Banca per complessive n. 246.157.311 azioni, pari al 21,518% del capitale sociale.<br/>
      Tre soggetti che hanno aderito all’Accordo sono titolari di una partecipazione superiore all’1% del capitale sociale di UBI Banca. In ordine percentuale:
    </p>
<ul>
<li>
        Fondazione Cassa di Risparmio di Cuneo, che detiene n. 67.601.368 azioni di UBI Banca, pari al 5,91% del suo capitale sociale;
      </li>
<li>
        Fondazione Banca del Monte di Lombardia, che detiene n. 45.212.227 azioni (pari al 3,95% del capitale sociale di UBI Banca), di cui n. 40.048.558 sono apportate al Sindacato Azionisti UBI Banca S.p.A.;
      </li>
<li>
        Upifra S.A., che detiene n. 11.726.202 azioni (pari all’1,024% del capitale sociale di UBI Banca), di cui n. 9.000.000 sono apportate al Sindacato Azionisti UBI Banca S.p.A.
      </li>
</ul>
<p>
      Il candidato che sarà presentato e votato a seguito dell’Accordo è il dott. Alberto Carrara nato a Bergamo il 9 marzo 1961.<br/>
      La durata dell’Accordo è sino alla conclusione dei lavori dell’assemblea di UBI Banca del 14 dicembre 2018.<br/>
      L’Accordo è pubblicato anche sul sito www.ubibanca.it ai sensi dell’art. 130, Regolamento Consob, 14 maggio 1999, n. 11971 ed è depositato presso il Registro delle Imprese di Bergamo.
    </p>
<p>
<strong>[UC.6.18.1]