/b>
</p>
<p align="left">
<b>PATTO SCIOLTO CON PUBBLICAZIONE AVVENUTA IN DATA 21 OTTOBRE 2003</b>
</p>
<hr/>
<p align="center">
       <b>DATA SERVICE S.P.A.<br/>
<br/>
</b>Sede legale: Via P. Verri, 1 – Mantova - Cap. Soc. L. 17.972.700.000 int. vers.<br/>
      Iscr. Registro Imprese Mantova n. 12938 - R.E.A. 162132 della C.C.I.A.A. di Mantova<br/>
      P.Iva 01483450209 –
    </p>
<p>
      Ai sensi dell'art. 122 del D. lgs. 24 febbraio 1998, n. 58 (come successivamente modificato e integrato (il "<b>Testo Unico</b>") e delle applicabili disposizioni della Delibera CONSOB n. 11971 del 14 maggio 1999 (come successivamente modificata e integrata) si rende nota l'esistenza di una convenzione avente anche natura parasociale, stipulata in data 4 aprile 2007 (la
      "<b>Convenzione</b>") tra Rocco Sabelli (l'"<b>Imprenditore</b>"), Stefano Arvati (il "<b>Principale Azionista</b>"), primo azionista di riferimento di Data Service S.p.A. ("<b>Data Service</b>" o la "<b>Società</b>") con una partecipazione attualmente pari al 36,67% del capitale sociale della stessa, e Tamburi Investment Partners
      S.p.A. (l'"<b>Investitore Finanziario</b>" e, insieme all'Imprenditore ed al Principale Azionista, i "<b>Soci</b>").
    </p>
<p>
      La Convenzione ha ad oggetto la partecipazione degli stessi al capitale di una società veicolo denominata Data Holding 2007 S.r.l. ("<b>Data Holding</b>"), la quale, a seguito dell'acquisto - da effettuarsi contestualmente all'avvio dell'Aumento di Capitale (come nel seguito definito) - della partecipazione del 45,63% del capitale sociale di Data Service
      complessivamente detenuta dal Principale Azionista, dalla coniuge di quest'ultimo e dal secondo azionista di riferimento di Data Service, sarà conseguentemente obbligata, in via solidale con i Soci, a promuovere un'offerta pubblica d'acquisto obbligatoria ai sensi del combinato disposto degli articoli 106, primo comma, e 109, primo comma, lett. a) del Testo Unico
      (l'"<b>OPA</b>") sulla totalità delle azioni ordinarie Data Service, incluse quelle che saranno emesse nell'ambito dell'Aumento di Capitale (complessivamente, le "<b>Azioni DS</b>").
    </p>
<p>
      In forza della Convenzione, in data 4 aprile 2007 Data Holding ha assunto nei confronti di Data Service l'impegno irrevocabile all'integrale sottoscrizione dell'aumento di capitale di Data Service offerto in opzione ai propri azionisti, come deliberato in data 23 marzo 2007 dal Consiglio di Amministrazione di quest'ultima (in attuazione integrale della delibera di delega
      assunta dall'assemblea straordinaria degli azionisti di Data Service del 29 aprile 2006 e previa revoca della precedente deliberazione consiliare di aumento di capitale assunta in data 28 ottobre 2006) per l'ammontare di Euro 12.950.000,00 mediante emissione di n. 5.000.000 azioni ordinarie Data Service, da eseguirsi in via scindibile entro il 31 luglio 2007 e ad un prezzo di
      sottoscrizione di Euro 2,59 per Azione DS (l'"<b>Aumento di Capitale</b>").
    </p>
<blockquote>
<p>
        1. <b>Società i cui strumenti finanziari sono oggetto della Convenzione</b>
</p>
</blockquote>
<p>
      La Convenzione disciplina i rapporti tra i Soci, i quali alla data di avvio dell'Aumento di Capitale saranno titolari dell’intero capitale sociale di Data Holding<i><b>,</b></i> società di diritto italiano, con sede legale in Roma, via Sardegna 40, capitale sociale di Euro 50.000,00 i.v., codice fiscale e partita IVA 09443101002, iscritta al Registro delle Imprese di Roma al
      n. 09443101002, società questa che - a seguito dell'acquisto di Azioni DS pari al 45,63% del capitale sociale di Data Service dal Principale Azionista, dalla coniuge di quest'ultimo e dal secondo azionista di riferimento di Data Service, come già descritto in premessa - diventerà titolare di una partecipazione rilevante in Data Service.
    </p>
<blockquote>
<p>
        2. <b>Soggetti aderenti alla Convenzione</b>
</p>
</blockquote>
<p>
      La seguente tabella indica i soggetti aderenti alla Convenzione e le rispettive quote di partecipazione al capitale sociale di Data Holding, quali saranno detenute dagli stessi alla data di avvio dell'Aumento di Capitale:
    </p>
<table border="1" bordercolor="#111111" cellpadding="7" cellspacing="0" style="BORDER-COLLAPSE: collapse" width="100%">
<tbody>
<tr>
<td width="50%">
<p>
<b>SOCIO</b>
</p>
</td>
<td width="50%">
<p>
<b>QUOTA DI POSSESSO</b>
</p>
</td>
</tr>
<tr>
<td width="50%">
<p>
              Imprenditore
            </p>
</td>
<td width="50%">
<p>
              29,08%
            </p>
</td>
</tr>
<tr>
<td width="50%">
<p>
              Principale Azionista
            </p>
</td>
<td width="50%">
<p>
              42,98%
            </p>
</td>
</tr>
<tr>
<td width="50%">
<p>
              Investitore Finanziario
            </p>
</td>
<td width="50%">
<p>
              27,94%
            </p>
</td>
</tr>
<tr>
<td width="50%">
<p>
<b>TOTALE</b>
</p>
</td>
<td width="50%">
<p>
<b>100,00%</b>
</p>
</td>
</tr>
</tbody>
</table>
<br/>
<br/>
<br/>
<br/>
<p>
      Si precisa che l'Imprenditore partecipa al capitale di Data Holding tramite Orizzonti NR S.r.l., società di diritto italiano, con sede legale in Roma, via Sardegna 40, capitale sociale di Euro 50.000,00 i.v., codice fiscale e numero di iscrizione nel Registro delle Imprese di Roma 09349321001, società direttamente controllata dall'Imprenditore ai sensi dell'art. 2359,
      comma 1, n. 1, codice civile.
    </p>
<p>
      Si precisa altresì che il Principale Azionista parteciperà al capitale di Data Holding tramite società veicolo appositamente costituita, la quale sarà direttamente controllata dallo stesso ai sensi dell'art. 2359, comma 1, n. 1, codice civile.
    </p>
<blockquote>
<p>
        3. <b>Controllo della società quotata in virtù della Convenzione</b>
</p>
</blockquote>
<p>
      In forza delle pattuizioni contenute nella Convenzione, l'Imprenditore eserciterà il controllo di Data Holding ai sensi dell'art. 93 del Testo Unico.
    </p>
<p>
      Data Holding eserciterà un'influenza dominante su Data Service ai sensi dell'art. 93 del Testo Unico a seguito dell'acquisto di Azioni DS pari al 45,63% del capitale sociale di Data Service dal Principale Azionista, dalla coniuge di quest'ultimo e dal secondo azionista di riferimento di Data Service, come già descritto in premessa.
    </p>
<p>
      A seguito dell'offerta in borsa dei diritti inoptati ai sensi dell'art. 2441, comma 3, codice civile, in relazione all'Aumento di Capitale e/o all’esito dell'OPA, Data Holding potrebbe esercitare il controllo di diritto su Data Service ai sensi dell'art. 93 del Testo Unico.
    </p>
<blockquote>
<p>
        4. <b>Contenuto della Convenzione</b>
</p>
</blockquote>
<p>
      (A) <u>Quorum deliberativi delle assemblee di Data Holding</u>
</p>
<p>
      Le decisioni dell’assemblea di Data Holding saranno adottate con il voto favorevole di almeno la metà del capitale sociale e con il necessario voto favorevole espresso dall'Imprenditore, ad eccezione delle deliberazioni relative ad operazioni straordinarie sul capitale sociale e modifiche dello statuto di Data Holding, per le quali sarà necessario il voto favorevole di
      almeno la metà del capitale sociale senza che l’Imprenditore possa esercitare in tal caso un voto determinante.
    </p>
<p>
      (B) <u>Composizione e <i>quorum</i> deliberativi del Consiglio di Amministrazione di Data Holding</u>
</p>
<p>
      Il Consiglio di Amministrazione di Data Holding, che resterà in carica a tempo indeterminato, sarà composto da 5 (cinque) membri, di cui 3 (tre) nominati dall'Imprenditore - di cui 1 (uno), nella persona dell'Imprenditore stesso, con la qualifica di Presidente del Consiglio di Amministrazione) - 1 (uno) dall'Investitore Finanziario e 1 (uno) dal Principale Azionista;
      per l'approvazione da parte del Consiglio di Amministrazione di operazioni straordinarie, di operazioni sulle Azioni DS detenute da Data Holding e di indicazione di voto da esprimersi nell'assemblea di Data Service su talune materie, sarà richiesto il voto favorevole di almeno 4 componenti su 5 del Consiglio di Amministrazione stesso.
    </p>
<p>
      (C) <u>Composizione del Collegio Sindacale di Data Holding</u>
</p>
<p>
      Il Collegio Sindacale di Data Holding sarà composto da 3 (tre) sindaci effettivi, designati 1 (uno) ciascuno dai Soci; il sindaco effettivo espresso dall'Imprenditore ricoprirà la carica di Presidente del Collegio Sindacale; i 2 (due) sindaci supplenti saranno designati 1 (uno) dall'Imprenditore ed 1 (uno) dall'Investitore Finanziario.
    </p>
<p>
      (D) <u>Composizione del Consiglio di Amministrazione di Data Service</u>
</p>
<p>
      Il Consiglio di Amministrazione della Società sarà composto da 7 (sette) membri, di cui 4 (quattro) espressi dall'Imprenditore, 1 (uno) dal Principale Azionista (previo gradimento dell'Imprenditore), 1 (uno) dall'Investitore Finanziario e 1 (uno) designato dai soci di minoranza della Società ai sensi delle vigenti disposizioni di legge. Nel caso in cui i soci di
      minoranza della Società non esprimessero un membro del Consiglio di Amministrazione, esso sarà designato da Data Holding secondo le indicazioni concordi dell'Imprenditore e dell'Investitore Finanziario. Qualora nessuno dei membri del Consiglio di Amministrazione di Data Service avesse i requisiti di cui all’art. 147 <i>ter</i>, comma 4, del Testo Unico,
      l’amministratore indipendente sarà indicato dall'Imprenditore tra quelli di sua designazione.
    </p>
<p>
      (E) <u>Composizione del Collegio Sindacale di Data Service</u>
</p>
<p>
      All'atto della sua ricostituzione, il Collegio Sindacale della Società sarà composto da 3 (tre) componenti effettivi, di cui 2 (due) nominati da Data Holding e designati 1 (uno) dall'Imprenditore e 1 (uno) di comune accordo dall'Investitore Finanziario e dal Principale Azionista e il terzo scelto tra i candidati indicati nelle liste di minoranza ai sensi di legge; dei
      2 (due) sindaci supplenti 1 (uno) sarà nominato da Data Holding su designazione dell'Imprenditore e 1 (uno) sarà nominato dai soci di minoranza nel rispetto delle previsioni di legge.
    </p>
<p>
      (F) <u>Intrasferibilità delle quote di Data Holding</u>
</p>
<p>
      E' fatto divieto ai Soci di trasferire, a qualsiasi titolo e sotto qualsiasi forma, direttamente o indirettamente, le quote dagli stessi detenute nel capitale sociale di Data Holding fino al 4 aprile 2010, fatti salvi i trasferimenti effettuati a favore di società controllate dagli stessi ai sensi dell’art. 2359, comma 1, n. 1, codice civile.
    </p>
<p>
      (G) <u>Liquidazione di Data Holding</u>
</p>
<p>
      Ai sensi delle pattuizioni contenute nella Convenzione, Data Holding sarà automaticamente sciolta e messa in liquidazione il 4 aprile 2010.
    </p>
<p>
      Prima di tale termine, Data Holding potrà essere liquidata al verificarsi di uno dei seguenti eventi di liquidità:
    </p>
<div style="MARGIN-LEFT: 4em">
<p>
        (i) promozione di un’offerta pubblica di acquisto o di un'offerta pubblica di acquisto e scambio su Azioni DS ad un prezzo e/o valorizzazione delle relative azioni superiore a Euro 10,50 per ciascuna Azione DS e non inferiore al prezzo medio di mercato per Azione DS a tale data;
      </p>
<p>
        (ii) proposta vincolante ed incondizionata ai Soci di acquisto della totalità delle quote di Data Holding a fronte di un corrispettivo pari ad un valore implicito superiore a Euro 10,50 per Azione DS e non inferiore al prezzo medio di mercato per Azione DS a tale data;
      </p>
<p>
        (iii) proposta vincolante ed incondizionata a Data Holding di acquisto dell’intero investimento in Azioni DS ad un prezzo superiore a Euro 10,50 per Azione DS e non inferiore al prezzo medio di mercato per Azione DS a tale data;
      </p>
<p>
        (iv) proposta di fusione o di altra operazione straordinaria da parte di soggetti terzi relativamente a Data Service e/o a Data Holding che comporti una valorizzazione delle Azioni DS/quote Data Holding superiore a Euro 10,50 per Azione DS e non inferiore al prezzo medio di mercato per Azione DS a tale data;
      </p>
<p>
        (v) permanenza della media mobile ponderata delle Azioni DS per un periodo di tre mesi, superiore al prezzo di Euro 15,50 per Azione DS.
      </p>
</div>
<p>
      La liquidazione avverrà mediante assegnazione di Azioni DS e di ogni altra attività di Data Holding, previo rimborso dell'indebitamento esistente, nonché di ogni altra passività, ivi inclusi gli apporti e i finanziamenti soci (e/o altre forme equivalenti) concessi alla stessa dall'Investitore Finanziario.
    </p>
<p>
      Nell'ambito della procedura di liquidazione, le Azioni DS che saranno detenute da Data Holding a seguito (i) dell'acquisto dal Principale Azionista, dalla coniuge di quest'ultimo e dal secondo azionista di riferimento della Società (come descritto in premessa) nonché (ii) dell'esercizio dei diritti di opzione inerenti a tali Azioni DS in sede di sottoscrizione
      dell'Aumento di Capitale saranno attribuite a ciascuno Socio in base ad un principio di allocazione disproporzionale rispetto alle quote partecipative detenute dagli stessi nel capitale sociale di Data Holding. In particolare, tale principio di disproporzionalità sarà diversamente parametrato in base al raggiungimento di differenti soglie di prezzo dell'Azione DS fino alla
      data di liquidazione di Data Holding.
    </p>
<p>
      Inoltre, in relazione alle Azioni DS acquistate da Data Holding nell'ambito dell'OPA e per il cui acquisto siano stati utilizzati fondi rinvenienti da apporti di capitale dell'Imprenditore e dell'Investitore Finanziario, in sede di liquidazione di Data Holding tali Azioni DS saranno attribuite esclusivamente all'Imprenditore e all'Investitore Finanziario in
      proporzione agli apporti di capitale effettuati dagli stessi, fatto salvo un ulteriore criterio di allocazione disproporzionale di tali Azioni DS tra l'Imprenditore e l'Investitore Finanziario applicabile sulla quota di pertinenza dell'Investitore Finanziario al raggiungimento di determinate soglie di prezzo dell'Azione DS.
    </p>
<p>
      (H) <u>Diritto di acquisto dell'Imprenditore</u>
</p>
<p>
      A seguito della liquidazione di Data Holding, l'Imprenditore avrà il diritto di acquistare, per se o per persona da nominare, massime n. 700.000 Azioni DS detenute dal Principale Azionista; tale diritto sarà esercitabile - in tutto o in parte - nei primi 3 (tre) mesi successivi alla data di liquidazione di Data Holding, a condizione che il prezzo medio di mercato
      dell'Azione DS sia compreso tra Euro 7,50 ed Euro 16,50.
    </p>
<p>
      E' previsto che, all'incremento del prezzo medio di mercato dell'Azione DS, corrisponderà (i) un decremento del numero di Azioni DS acquistabili dall'Imprenditore al prezzo di Euro 2,59 per Azione DS, nonché (ii) un incremento delle Azioni DS acquistabili dall'Imprenditore al prezzo medio di mercato scontato del 25%, fermo restando in ogni caso che a partire
      dal raggiungimento di una determinata soglia di prezzo medio di mercato diminuirà il numero assoluto di Azioni DS acquistabili dall'Imprenditore.
    </p>
<p>
      (I) <u>Ulteriori diritti dell'Imprenditore e dell'Investitore Finanziario sulle Azioni DS</u>
</p>
<p>
      In relazione alle Azioni DS acquistate da Data Holding nell'ambito dell'OPA e per il cui acquisto siano stati utilizzati fondi rivenienti da finanziamenti soci (e/o altre forme equivalenti) dell'Investitore Finanziario, in sede di liquidazione di Data Holding una percentuale pari all'80% di tali Azioni DS potrà essere trasferita all'Imprenditore e
      all'Investitore Finanziario, a facoltà degli stessi, in base ad un ulteriore criterio di allocazione di tali Azioni DS.
    </p>
<blockquote>
<p>
        5. <b>Durata della Convenzione</b>
</p>
</blockquote>
<p>
      La Convenzione ha durata fino alla data di cancellazione di Data Holding 2007 dal competente Registro delle Imprese a seguito della liquidazione della stessa, fatta eccezione per le previsioni di natura parasociale aventi - ai sensi dell'art. 123, comma 1, del Testo Unico - una durata limitata al 4 aprile 2010.
    </p>
<p>
      La Convenzione non è rinnovabile alla sua scadenza.
    </p>
<blockquote>
<p>
        6. <b>Deposito della Convenzione</b>
</p>
</blockquote>
<p>
      La Convenzione verrà depositata, entro il termine previsto dall'art. 122, comma 1, lettera c), del Testo Unico, presso l'Ufficio del Registro delle Imprese di Mantova.
    </p>
<blockquote>
<p>
        7. <b>Natura delle pattuizioni parasociali</b>
</p>
</blockquote>
<p>
      Le pattuizioni parasociali contenute nella Convenzione rientrano nelle fattispecie previste dall'art. 122, comma 5, lett. b) e lett. d), del Testo Unico.
    </p>
<p>
      Il presente estratto costituisce una sintesi delle pattuizioni contenute nella Convenzione ai soli fini della pubblicazione prevista dall'art. 122, comma 1, lett. b), del Testo Unico.
    </p>
<p>
      Ad ogni effetto, ha valore esclusivamente il testo integrale della Convenzione come comunicato e depositato ai sensi dall'art. 122, comma 1, lett. a) e lett. c), del Testo Unico.
    </p>
<p>
      La presente comunicazione è effettuata congiuntamente da Rocco Sabelli, Stefano Arvati e Tamburi Investment Partners S.p.A..
    </p>
<p>
      13 aprile 2007
    </p>
<p align="left">
<b>[DB.3.07.1]