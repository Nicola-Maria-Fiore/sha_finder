/b>
</p>
<hr/>
<p align="center">
       <strong> </strong><strong>BEE TEAM SPA (ex DATA SERVICE SPA)</strong>
</p>
<p>
      Ai sensi dell'art. 122 del D. lgs. 24 febbraio 1998, n. 58 (come successivamente modificato e integrato (il "<strong>Testo Unico</strong>") e delle applicabili disposizioni della Delibera CONSOB n. 11971 del 14 maggio 1999 (come successivamente modificata e integrata) si rende nota l'esistenza di una convenzione avente anche natura parasociale, stipulata in data 4 aprile
      2007 (la "<strong>Convenzione</strong>") tra Rocco Sabelli, Stefano Arvati e Tamburi Investment Partners S.p.A. (“<strong>TIP</strong>”).<br/>
<br/>
      La Convenzione ha ad oggetto la partecipazione degli stessi al capitale di una società veicolo denominata Data Holding 2007 S.r.l. ("<strong>Data Holding</strong>"), la quale, a seguito dell'acquisto - da effettuarsi contestualmente all'avvio dell'Aumento di Capitale (come nel seguito definito) - della partecipazione del 45,63% del capitale sociale di Data Service
      S.p.A. (ora B.E.E. Team S.p.A., "<strong>BEE Team</strong>" o la "<strong>Società</strong>") ha lanciato, in via solidale con i soci, un'offerta pubblica d'acquisto obbligatoria ai sensi del combinato disposto degli articoli 106, primo comma, e 109, primo comma, lett. a) del Testo Unico (l'"<strong>OPA</strong>") sulla totalità delle
      azioni ordinarie della Società, incluse quelle emesse nell'ambito dell'Aumento di Capitale (complessivamente, le "<strong>Azioni DS</strong>").<br/>
<br/>
      Si precisa che Rocco Sabelli partecipa al capitale di Data Holding tramite Orizzonti NR S.r.l. (“<strong>Orizzonti</strong>”), società di diritto italiano, con sede legale in Roma, via Sardegna 40, capitale sociale di Euro 100.000,00, codice fiscale e numero di iscrizione nel Registro delle Imprese di Roma 09349321001, società direttamente controllata da Rocco Sabelli
      ai sensi dell'art. 2359, comma 1, n. 1, codice civile.<br/>
<br/>
      Si precisa altresì che Stefano Arvati partecipa al capitale di Data Holding tramite Fingest S.p.A. (“<strong>Fingest</strong>”), società veicolo appositamente costituita, la quale è direttamente controllata dallo stesso ai sensi dell'art. 2359, comma 1, n. 1, codice civile.<br/>
<br/>
      In forza della Convenzione, in data 4 aprile 2007 Data Holding ha assunto nei confronti della Società l'impegno irrevocabile all'integrale sottoscrizione dell'aumento di capitale della Società offerto in opzione ai propri azionisti, come deliberato in data 23 marzo 2007 dal Consiglio di Amministrazione di quest'ultima per l'ammontare di Euro 12.950.000,00
      mediante emissione di n. 5.000.000 azioni ordinarie, da eseguirsi in via scindibile entro il 31 luglio 2007 e ad un prezzo di sottoscrizione di Euro 2,59 per Azione DS (l'"<strong>Aumento di Capitale</strong>").<br/>
<br/>
      1. <strong>Società i cui strumenti finanziari sono oggetto della Convenzione</strong><br/>
<br/>
      La Convenzione disciplina i rapporti tra i soci titolari dell’intero capitale sociale di Data Holding, società di diritto italiano, con sede legale in Roma, Via della Nocetta, n. 109, capitale sociale di Euro 11.218.790, codice fiscale e partita IVA 09443101002, iscritta al Registro delle Imprese di Roma al n. 09443101002.<br/>
<br/>
      2. <strong>Soggetti aderenti alla Convenzione</strong><br/>
<br/>
      La seguente tabella indica i soggetti aderenti alla Convenzione e le rispettive quote di partecipazione al capitale sociale di Data Holding, a seguito dell’aumento di capitale di Data Holding, deliberato in data 9 settembre 2009, il cui termine per la sottoscrizione si è chiuso in data 15 dicembre 2009. Si specifica, al riguardo, che l’attestazione ex art. 2481-bis, comma
      6, c.c., relativa al suddetto aumento di capitale, è stata depositata dal legale rappresentante di Data Holding, in data 22 dicembre 2009, presso il Registro delle Imprese di Roma:<br/>
</p>
<table border="1" cellpadding="1" cellspacing="1" width="100%">
<tbody>
<tr>
<td>
<strong>SOCIO              </strong>
</td>
<td>
<strong>QUOTA DI POSSESSO</strong>                       
          </td>
</tr>
<tr>
<td>
            Orizzonti NR S.r.l.
          </td>
<td>
            48,62%
          </td>
</tr>
<tr>
<td>
            Tamburi Investment Partners S.p.A.
          </td>
<td>
            46,71%
          </td>
</tr>
<tr>
<td>
            Fingest S.p.A.
          </td>
<td>
            4,67%
          </td>
</tr>
<tr>
<td>
<strong>TOTALE</strong>
</td>
<td>
<strong>100,00%</strong>
</td>
</tr>
</tbody>
</table>
<br/>
<br/>
<p>
<br/>
<br/>
      3. <strong>Controllo della società quotata in virtù della Convenzione</strong><br/>
<br/>
      In forza delle pattuizioni contenute nella Convenzione, Orizzonti esercita il controllo di Data Holding ai sensi dell'art. 93 del Testo Unico.<br/>
<br/>
      Data Holding eserciterà un'influenza dominante sulla Società ai sensi dell'art. 93 del Testo Unico.<br/>
<br/>
      4. <strong>Contenuto della Convenzione</strong><br/>
<br/>
      (A) <u>Quorum deliberativi delle assemblee di Data Holding</u><br/>
<br/>
      Le decisioni dell’assemblea di Data Holding saranno adottate con il voto favorevole di almeno la metà del capitale sociale e con il necessario voto favorevole espresso da Orizzonti, ad eccezione delle deliberazioni relative ad operazioni straordinarie sul capitale sociale e modifiche dello statuto di Data Holding, per le quali sarà necessario il voto favorevole di almeno la
      metà del capitale sociale senza che Orizzonti possa esercitare in tal caso un voto determinante.<br/>
<br/>
      (B) <u>Composizione e quorum deliberativi del Consiglio di Amministrazione di Data Holding</u><br/>
<br/>
      Il Consiglio di Amministrazione di Data Holding, che resterà in carica a tempo indeterminato, sarà composto da 5 (cinque) membri, di cui 3 (tre) nominati da Orizzonti - di cui 1 (uno), nella persona di Rocco Sabelli, con la qualifica di Presidente del Consiglio di Amministrazione) - 1 (uno) da TIP e 1 (uno) da Fingest; per l'approvazione da parte del Consiglio di
      Amministrazione di operazioni straordinarie, di operazioni sulle Azioni DS detenute da Data Holding e di indicazione di voto da esprimersi nell'assemblea di BEE Team su talune materie, sarà richiesto il voto favorevole di almeno 4 componenti su 5 del Consiglio di Amministrazione stesso.<br/>
<br/>
      (C) <u>Composizione del Collegio Sindacale di Data Holding</u><br/>
<br/>
      Il Collegio Sindacale di Data Holding sarà composto da 3 (tre) sindaci effettivi, designati 1 (uno) ciascuno dai soci; il sindaco effettivo espresso da Orizzonti ricoprirà la carica di Presidente del Collegio Sindacale; i 2 (due) sindaci supplenti saranno designati 1 (uno) da Orizzonti ed 1 (uno) da TIP.<br/>
<br/>
      (D) <u>Composizione del Consiglio di Amministrazione di BEE Team</u> <br/>
<br/>
      Il Consiglio di Amministrazione della Società sarà composto da 7 (sette) membri, di cui 4 (quattro) espressi da Orizzonti, 1 (uno) da Fingest (previo gradimento di Orizzonti), 1 (uno) da TIP e 1 (uno) designato dai soci di minoranza della Società ai sensi delle vigenti disposizioni di legge. Nel caso in cui i soci di minoranza della Società non esprimessero un membro del
      Consiglio di Amministrazione, esso sarà designato da Data Holding secondo le indicazioni concordi di Orizzonti e di TIP. Qualora nessuno dei membri del Consiglio di Amministrazione di BEE Team avesse i requisiti di cui all’art. 147 ter, comma 4, del Testo Unico, l’amministratore indipendente sarà indicato da Orizzonti tra quelli di sua designazione.<br/>
      (E) <u>Composizione del Collegio Sindacale di BEE Team</u><br/>
<br/>
      All'atto della sua ricostituzione, il Collegio Sindacale della Società sarà composto da 3 (tre) componenti effettivi, di cui 2 (due) nominati da Data Holding e designati 1 (uno) da Orizzonti e 1 (uno) di comune accordo da TIP e da Fingest e il terzo scelto tra i candidati indicati nelle liste di minoranza ai sensi di legge; dei 2 (due) sindaci supplenti 1 (uno) sarà
      nominato da Data Holding su designazione di Orizzonti e 1 (uno) sarà nominato dai soci di minoranza nel rispetto delle previsioni di legge.<br/>
<br/>
      (F) <u>Intrasferibilità delle quote di Data Holding</u><br/>
<br/>
      E' fatto divieto ai soci di trasferire, a qualsiasi titolo e sotto qualsiasi forma, direttamente o indirettamente, le quote dagli stessi detenute nel capitale sociale di Data Holding fino al 4 aprile 2010, fatti salvi i trasferimenti effettuati a favore di società controllate dagli stessi ai sensi dell’art. 2359, comma 1, n. 1, codice civile.<br/>
<br/>
      (G) <u>Liquidazione di Data Holding</u><br/>
<br/>
      Ai sensi delle pattuizioni contenute nella Convenzione, Data Holding sarà automaticamente sciolta e messa in liquidazione il 4 aprile 2010.<br/>
<br/>
      Prima di tale termine, Data Holding potrà essere liquidata al verificarsi di uno dei seguenti eventi di liquidità:<br/>
<br/>
      (i) promozione di un’offerta pubblica di acquisto o di un'offerta pubblica di acquisto e scambio su Azioni DS ad un prezzo e/o valorizzazione delle relative azioni superiore a Euro 10,50 per ciascuna Azione DS e non inferiore al prezzo medio di mercato per Azione DS a tale data;<br/>
<br/>
      (ii) proposta vincolante ed incondizionata ai soci di acquisto della totalità delle quote di Data Holding a fronte di un corrispettivo pari ad un valore implicito superiore a Euro 10,50 per Azione DS e non inferiore al prezzo medio di mercato per Azione DS a tale data;<br/>
<br/>
      (iii) proposta vincolante ed incondizionata a Data Holding di acquisto dell’intero investimento in Azioni DS ad un prezzo superiore a Euro 10,50 per Azione DS e non inferiore al prezzo medio di mercato per Azione DS a tale data;<br/>
<br/>
      (iv) proposta di fusione o di altra operazione straordinaria da parte di soggetti terzi relativamente a BEE Team e/o a Data Holding che comporti una valorizzazione delle Azioni DS/quote Data Holding superiore a Euro 10,50 per Azione DS e non inferiore al prezzo medio di mercato per Azione DS a tale data;<br/>
<br/>
      (v) permanenza della media mobile ponderata delle Azioni DS per un periodo di tre mesi, superiore al prezzo di Euro 15,50 per Azione DS.<br/>
<br/>
      La liquidazione avverrà mediante assegnazione di Azioni DS e di ogni altra attività di Data Holding, previo rimborso dell'indebitamento esistente, nonché di ogni altra passività, ivi inclusi gli apporti e i finanziamenti soci (e/o altre forme equivalenti) concessi alla stessa da TIP.<br/>
<br/>
      Nell'ambito della procedura di liquidazione, le Azioni DS che saranno detenute da Data Holding saranno attribuite a ciascuno Socio in base ad un principio di allocazione disproporzionale rispetto alle quote partecipative detenute dagli stessi nel capitale sociale di Data Holding. In particolare, tale principio di disproporzionalità sarà diversamente parametrato in base al
      raggiungimento di differenti soglie di prezzo dell'Azione DS fino alla data di liquidazione di Data Holding.<br/>
<br/>
      Inoltre, in relazione alle Azioni DS acquistate da Data Holding nell'ambito dell'OPA e per il cui acquisto siano stati utilizzati fondi rinvenienti da apporti di capitale di Orizzonti e di TIP, in sede di liquidazione di Data Holding tali Azioni DS saranno attribuite esclusivamente a Orizzonti e a TIP in proporzione agli apporti di capitale effettuati dagli stessi, fatto salvo un
      ulteriore criterio di allocazione disproporzionale di tali Azioni DS tra Orizzonti e TIP applicabile sulla quota di pertinenza di TIP al raggiungimento di determinate soglie di prezzo dell'Azione DS.<br/>
<br/>
      (H) <u>Diritto di acquisto</u><br/>
<br/>
      A seguito della liquidazione di Data Holding, Orizzonti avrà il diritto di acquistare, per se o per persona da nominare, massime n. 700.000 Azioni DS detenute da Fingest; tale diritto sarà esercitabile - in tutto o in parte - nei primi 3 (tre) mesi successivi alla data di liquidazione di Data Holding, a condizione che il prezzo medio di mercato dell'Azione DS sia compreso tra
      Euro 7,50 ed Euro 16,50.<br/>
<br/>
      E' previsto che, all'incremento del prezzo medio di mercato dell'Azione DS, corrisponderà (i) un decremento del numero di Azioni DS acquistabili da Orizzonti al prezzo di Euro 2,59 per Azione DS, nonché (ii) un incremento delle Azioni DS acquistabili da Orizzonti al prezzo medio di mercato scontato del 25%, fermo restando in ogni caso che a partire dal raggiungimento
      di una determinata soglia di prezzo medio di mercato diminuirà il numero assoluto di Azioni DS acquistabili da Orizzonti.<br/>
<br/>
      (I) <u>Ulteriori diritti di Orizzonti e di TIP sulle Azioni DS</u><br/>
<br/>
      In relazione alle Azioni DS acquistate da Data Holding nell'ambito dell'OPA e per il cui acquisto siano stati utilizzati fondi rivenienti da finanziamenti soci (e/o altre forme equivalenti) di TIP, in sede di liquidazione di Data Holding una percentuale pari all'80% di tali Azioni DS potrà essere trasferita ad Orizzonti ed a TIP, a facoltà degli stessi, in base ad un
      ulteriore criterio di allocazione di tali Azioni DS.<br/>
<br/>
      5. <strong>Durata della Convenzione<br/>
</strong><br/>
      La Convenzione ha durata fino alla data di cancellazione di Data Holding 2007 dal competente Registro delle Imprese a seguito della liquidazione della stessa, fatta eccezione per le previsioni di natura parasociale aventi - ai sensi dell'art. 123, comma 1, del Testo Unico - una durata limitata al 4 aprile 2010.<br/>
<br/>
      La Convenzione non è rinnovabile alla sua scadenza.<br/>
<br/>
      6. <strong>Deposito della Convenzione</strong><br/>
<br/>
      La Convenzione è stata depositata, entro il termine previsto dall'art. 122, comma 1, lettera c), del Testo Unico, presso l'Ufficio del Registro delle Imprese di Mantova.<br/>
<br/>
      7. <strong>Natura delle pattuizioni parasociali</strong><br/>
<br/>
      Le pattuizioni parasociali contenute nella Convenzione rientrano nelle fattispecie previste dall'art. 122, comma 5, lett. b) e lett. d), del Testo Unico.<br/>
<br/>
      Il presente estratto costituisce una sintesi delle pattuizioni contenute nella Convenzione ai soli fini della pubblicazione prevista dall'art. 122, comma 1, lett. b), del Testo Unico.<br/>
<br/>
      Ad ogni effetto, ha valore esclusivamente il testo integrale della Convenzione come comunicato e depositato ai sensi dall'art. 122, comma 1, lett. a) e lett. c), del Testo Unico.
    </p>
<p>
      24 dicembre 2009
    </p>
<p>
<strong>[DB.3.09.1]