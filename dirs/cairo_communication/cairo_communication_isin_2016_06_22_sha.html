<html>
<head>
<title>
      CAIRO COMMUNICATION SPA - Estratto del patto parasociale
    </title>
<meta content="stp" name="subjectList"/>
<meta content="695727" name="linkid"/>
<meta content="CAIRO COMMUNICATION SPA - Estratto del patto parasociale" name="Description"/>
<meta content="stpatti" name="ss_family"/>
<meta content="CAIRO COMMUNICATION SPA" name="SOCIETA"/>
<meta content="stpatti" name="ss_table"/>
<meta content="2016-07-18" name="date"/>
<meta content="stpatti" name="tipo"/>
<meta content="N;paladini;1479220132341" name="synchro"/>
<meta content="200925" name="codconsob"/>
</head>
<body>
<p>
<strong>Informazioni essenziali ai sensi dell’art. 122 del Decreto Legislativo 24 febbraio 1998, n. 58 (“TUF”) e degli artt. 130 e 131 del Regolamento Consob n. 11971 del 14 maggio 1999, come successivamente modificato (“Regolamento Emittenti”)</strong>
</p>
<p align="center">
<b>Cairo Communication S.p.A.</b>
</p>
<p align="justify">
      Ai sensi degli artt. 122 del D. Lgs. 24 febbraio 1998, n. 58 ("<b>TUF</b>") e 130 del Regolamento Consob n. 11971 del 14 maggio 1999, si riportano di seguito le informazioni essenziali relative al patto parasociale sottoscritto in data 17 giugno 2016 (il "<b>Patto Parasociale</b>") tra Urbano Roberto Cairo, U.T. Communications S.p.A. ("<b>UT
      Communications</b>") e UT Belgium Holding S.A. ("<b>UT Belgium</b>") relativo alla società Cairo Communication S.p.A. ("<b>Cairo Communication</b>").
    </p>
<p align="justify">
<b>1. <u>Tipo di patto parasociale</u></b>
</p>
<p align="justify">
      Le pattuizioni contenute nel Patto Parasociale, come riassunte al paragrafo 5 che segue, sono riconducibili a pattuizioni parasociali rilevanti a norma dell'art. 122, comma 1, del TUF, in quanto aventi a oggetto l’esercizio del diritto di voto con riferimento all’assemblea straordinaria di Cairo Communication convocata per il giorno 18 luglio 2016, in unica convocazione.
    </p>
<p align="justify">
<b>2.</b> <u><b>Società i cui strumenti finanziari sono oggetto del Patto Parasociale</b></u>
</p>
<p align="justify">
      Cairo Communication S.p.A., con sede in Milano, via Tucidide, n. 56, C.F. e numero d’iscrizione al Registro delle Imprese di Milano al numero 07449170153, capitale sociale deliberato Euro 7.330.294,14, sottoscritto e versato Euro 4.073.856,80.
    </p>
<p align="justify">
      Strumenti finanziari oggetto del Patto Parasociale sono le n. 57.170.000 azioni ordinarie, che attribuiscono ciascuna un diritto di voto nell’assemblea di Cairo Communication, rappresentanti il 72,98% del capitale sociale di Cairo Communication e dei diritti di voto esercitabili.
    </p>
<p align="justify">
<b>3.</b> <u><b>Soggetti aderenti al Patto Parasociale e strumenti</b> <b>finanziari conferiti allo stesso</b></u>
</p>
<p>
      Il Patto Parasociale vincola:
    </p>
<div style="margin-left: 4em">
<p align="justify">
        Urbano Roberto Cairo, nato a Milano il 21 maggio 1957, C.F. CRARNR57E21F205B;
      </p>
<p align="justify">
        UT Communications, con sede in Milano, Via Montenapoleone n. 8, C.F. e numero d’iscrizione al Registro delle Imprese di Milano 11196950155; e
      </p>
<p align="justify">
        UT Belgium, <i>société anonyme</i> di diritto lussemburghese con sede legale in Bruxelles (Belgio), Avenue Louise 65/65, codice impresa 0471.666.755.
      </p>
</div>
<p align="justify">
      Il Patto Parasociale ha a oggetto le azioni e i diritti di voto di seguito indicati.
    </p>
<table border="1" cellpadding="7" cellspacing="1" width="585">
<tbody>
<tr>
<td valign="top" width="21%">
<p>
<strong>Partecipante</strong>
</p>
</td>
<td colspan="4" valign="top" width="79%">
<p>
<strong>Azioni/Diritti di voto</strong>
</p>
</td>
</tr>
<tr>
<td valign="top" width="21%">
<p>
               
            </p>
</td>
<td valign="top" width="22%">
<p>
<strong>N. azioni Cairo Communication conferite al Patto Parasociale</strong>
</p>
</td>
<td valign="top" width="22%">
<p>
<strong>% rispetto al capitale sociale di Cairo Communication</strong>
</p>
</td>
<td valign="top" width="19%">
<p>
<strong>% rispetto al n. totale dei diritti di voto esercitabili nelle assemblee di Cairo Communiation</strong>
</p>
</td>
<td valign="top" width="16%">
<p>
<strong>% rispetto al capitale sociale conferito al Patto Parasociale</strong>
</p>
</td>
</tr>
<tr>
<td valign="top" width="21%">
<p>
              Urbano Roberto Cairo
            </p>
</td>
<td valign="top" width="22%">
<p>
              9.705.000
            </p>
</td>
<td valign="top" width="22%">
<p>
              12,39
            </p>
</td>
<td valign="top" width="19%">
<p>
              12,39
            </p>
</td>
<td valign="top" width="16%">
<p>
              16,98
            </p>
</td>
</tr>
<tr>
<td valign="top" width="21%">
<p>
              UT Communications
            </p>
</td>
<td valign="top" width="22%">
<p>
              35.157.500
            </p>
</td>
<td valign="top" width="22%">
<p>
              44,88
            </p>
</td>
<td valign="top" width="19%">
<p>
              44,88
            </p>
</td>
<td valign="top" width="16%">
<p>
              61,49
            </p>
</td>
</tr>
<tr>
<td valign="top" width="21%">
<p>
              UT Belgium
            </p>
</td>
<td valign="top" width="22%">
<p>
              12.307.500
            </p>
</td>
<td valign="top" width="22%">
<p>
              15,71
            </p>
</td>
<td valign="top" width="19%">
<p>
              15,71
            </p>
</td>
<td valign="top" width="16%">
<p>
              21,53
            </p>
</td>
</tr>
<tr>
<td valign="top" width="21%">
<p>
              Totale
            </p>
</td>
<td valign="top" width="22%">
<p>
              57.170.000
            </p>
</td>
<td valign="top" width="22%">
<p>
              72,98
            </p>
</td>
<td valign="top" width="19%">
<p>
              72,98
            </p>
</td>
<td valign="top" width="16%">
<p>
              100
            </p>
</td>
</tr>
</tbody>
</table>
<font face="Garamond" size="3"><b><br/>
</b></font>
<p>
<strong>4. <u>Controllo</u></strong>
</p>
<p>
      Urbano Roberto Cairo detiene il controllo di diritto di Cairo Communication, in quanto detiene: (i) direttamente il 12,39% del capitale sociale di Cairo Communication; (ii) indirettamente, attraverso le controllate UT Communications e UT Belgium, il 60,59% del capitale sociale di Cairo Communication; e quindi (iii) complessivamente il 72,98% del capitale sociale di Cairo Communication.
    </p>
<p>
<strong>5. <u>Contenuto del Patto Parasociale</u></strong>
</p>
<p>
      (A) <a id="_Ref453844227" name="_Ref453844227">In data 17 giugno 2016 il Consiglio di Amministrazione di Cairo Communication ha deliberato di convocare l’assemblea straordinaria per il giorno 18 luglio 2016 alle ore 10:00 in Milano, Corso Venezia n. 48, in unica convocazione, (l’"Assemblea") per deliberare sui seguenti punti all’ordine del giorno:</a>
</p>
<p>
<em>"Proposta di aumento del capitale sociale a pagamento, con esclusione del diritto di opzione ai sensi dell’art. 2441, comma quarto, primo periodo, cod. civ., da liberarsi mediante conferimento in natura (previa revoca della delibera di aumento di capitale sociale deliberata dall’assemblea straordinaria in data 12 maggio 2016). Conseguente modifica dell’art. 6
      dello statuto sociale. Deliberazioni inerenti e conseguenti.";</em>
</p>
<p>
<em>"Attribuzione al Consiglio di Amministrazione, ai sensi dell’art. 2443, cod. civ., della facoltà di aumentare in una più volte, a pagamento e in via scindibile, il capitale sociale mediante emissione di nuove azioni con esclusione del diritto di opzione ai sensi dell’art. 2441, quarto comma, secondo periodo, cod. civ.. Conseguente modifica dell’art. 6
      dello statuto sociale. Deliberazioni inerenti e conseguenti.";</em>
</p>
<p>
<em>"Modifica dell’art. 6 e dell’art. 13 dello statuto sociale ai sensi dell’art. 127-quinquies del decreto legislativo n. 58 del 24 febbraio 1998; modifica all’art. 10 dello statuto sociale. Deliberazioni inerenti e conseguenti.".</em>
</p>
<p>
       
    </p>
<p>
<a id="_Ref453844595" name="_Ref453844595">(B) Urbano Roberto Cairo, UT Communications e UT Belgium si impegnano a partecipare all’Assemblea e a votare a favore delle proposte formulate dal Consiglio di Amministrazione di Cairo Communication con riferimento alle materie all’ordine del giorno di cui sopra, fermo restando che tale impegno è limitato alla sola Assemblea</a>.
    </p>
<p>
       
    </p>
<p>
      (C) Contestualmente alla stipulazione del Patto Parasociale, Urbano Roberto Cairo, UT Communications e UT Belgium hanno conferito, ciascuno a proprio nome e per proprio conto, ma anche nell’interesse degli altri due, delega al notaio dott. Andrea De Costa, con facoltà di farsi sostituire dal notaio dott. Renata Mariella, al fine di farsi rappresentare nell’Assemblea, dando
      istruzioni di votare in conformità a quanto previsto dal Paragrafo (B) che precede.
    </p>
<p>
       
    </p>
<p>
      (D) Le parti si danno atto che in virtù del Patto Parasociale nessun altro obbligo o impegno sorge o potrà sorgere tra le stesse in relazione all’Assemblea o all’esercizio del voto in altro contesto in relazione alle azioni Cairo Communication che le parti detengono alla data odierna o deterranno in futuro. Il Patto Parasociale non istituisce alcun obbligo di
      preventiva consultazione tra le parti per l’esercizio del voto inerente alle azioni Cairo Communication e non fa sorgere alcun obbligo o limite in relazione alla circolazione, acquisto o sottoscrizione di azioni Cairo Communication.
    </p>
<p>
       
    </p>
<p>
      (E) Il Patto Parasociale è stato altresì stipulato nell’interesse di e a favore di Cairo Communication, in ragione dell’interesse di quest’ultima all’approvazione, da parte dell’assemblea dei soci, delle proposte all’ordine del giorno dell’Assemblea di cui sopra, la quale ha dichiarato di voler profittare delle pattuizione contenute nel
      Patto Parasociale ai sensi dell’art. 1411 cod. civ.
    </p>
<p>
<strong>6. <u>Durata del Patto Parasociale</u></strong>
</p>
<p>
      Il Patto Parasociale è entrato in vigore il 17 giugno 2016 e cesserà di avere efficacia al termine dei lavori assembleari relativi all’Assemblea.
    </p>
<p>
<strong>7. <u>Deposito del Patto Parasociale</u></strong>
</p>
<p>
      Il Patto Parasociale è stato depositato presso il Registro delle Imprese di Milano in data 21 giugno 2016.
    </p>
<p>
      Il presente estratto è pubblicato sul sito internet di Cairo Communication, www.cairocommunication.it.
    </p>
<p>
      22 giugno 2016
    </p>
<p>
<strong>[CU.1.16.1]