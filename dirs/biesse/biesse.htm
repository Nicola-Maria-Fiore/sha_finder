<html>
  <head>
    <title>
      BIESSE SPA - Estratto dei patti parasociali
    </title>
    <meta name="subjectList" content="stp" />
    <meta name="linkid" content="147223" />
    <meta name="Description" content="BIESSE SPA - Estratto dei patti parasociali" />
    <meta name="ss_family" content="stpatti" />
    <meta name="societa" content="BIESSE SPA" />
    <meta name="ss_table" content="stpatti" />
    <meta name="date" content="2003-12-23" />
    <meta name="tipo" content="stpatti" />
    <meta name="synchro" content="N;consob;1098894903468" />
    <meta name="codconsob" content="220122" />
  </head>
  <body>
    <p align="left">
      <b>Estratto dei patti parasociali comunicati alla Consob ai sensi dell&#39;art. 122 del d.lgs. 24.2.1998, n. 58</b>
    </p>
    <p align="center">
      &#160; <b>BIESSE S.P.A.</b>
    </p>
    <p align="center">
      <b>Capitale sociale Euro 27.393.042<br />
       sede legale in Pesaro, Via della Meccanica n. 16<br />
       iscritta al Registro delle Imprese<br />
       presso la Camera di Commercio di Pesaro e Urbino al numero 0441682</b>
    </p>
    <p>
      &#160;
    </p>
    <p>
      Si rende noto che in data 7 marzo 2001, Biesse Holding S.p.A., societ&#224; di diritto italiano con sede in Milano, Via dei Giardini, 7 (di seguito &quot;Holding&quot;), e BancaLombarda International S.A., societ&#224; di diritto lussemburghese, con sede legale in Lussemburgo, Bld. du Prince Henri n. 35, R.C.S. n. B/61018, societ&#224; controllatada Banca Lombarda S.p.A. (di seguito
      &quot;BLI&quot;) (di seguito, collettivamente, le &quot;Parti&quot;), hanno concluso dei patti parasociali (di seguito i &quot;Patti&quot;) che regolano il dirittodi voto e il trasferimento delle azioni di Biesse Finance B.V., societ&#224; di diritto olandese con sede legale in Amsterdam, Via Olympic Plaza, Fred. Roekestraat 123,capitale sociale Fiorini Olandesi 34.997.000 (di seguito
      &quot;Finance&quot;), che dispone di n. 9.498.126 azioni ordinarie del valore nominale di Euro 1 ciascuna, pari al34,67% del capitale sociale di Biesse S.p.A., societ&#224; di diritto italiano con sede in Pesaro, Via della Meccanica, 16, con capitale sociale di Euro 27.393.042 (diseguito &quot;Biesse&quot;).
    </p>
    <p>
      I Patti sono rilevanti ai sensi dell&#39;art. 122 del D.Lgs. 24 febbraio 1998, n. 58 (di seguito &quot;Testo Unico della Finanza&quot;), in quanto, ai sensi dell&#39;art. 93 del Testo Unicodella Finanza, Finance controlla Biesse, societ&#224; con azioni quotate sul Mercato Telematico Azionario organizzato e gestito dalla Borsa Italiana S.p.A., detenendo unapartecipazione pari al 34,67% del
      capitale sociale di quest&#39;ultima.
    </p>
    <p>
      Si segnala che i Patti sono stati sottoscritti anche dai soggetti che esercitano, direttamente o indirettamente, il controllo sulle Parti e cio&#232;, (i) per Holding, i Sigg.riGiancarlo Selci, nato a Pesaro il 2 gennaio 1936 e ivi residente in Strada Angelo Custode n. 90 e Roberto Selci, nato a Pesaro il 18 aprile 1960 e ivi residente inViale Trieste n. 239 e (ii), per BLI, Banco di
      Brescia S.p.A., Luxembourg Branch, con sede in Lussemburgo, Bld. du Prince Henri n. 35, R.C.S. n. B/61018.
    </p>
    <p>
      Le partecipazioni vincolate al patto sono indicate nella seguente tabella:
    </p>
    <table class="resultTable2">
      <tr>
        <td class="resultTD2" width="25%">
          <p align="left">
            <b>Soggetti aderenti</b>
          </p>
        </td>
        <td class="resultTD2" width="23%">
          <b>Numero di azioni vincolate&#160;</b>
        </td>
        <td class="resultTD2" width="28%">
          <p align="center">
            <b>% sul totale delle azioni vincolate</b>
          </p>
        </td>
        <td class="resultTD2" width="24%">
          <b>% sul capitale sociale&#160;</b>
        </td>
      </tr>
      <tr>
        <td class="resultTD2" width="25%">
          Biesse Holding S.p.A.
        </td>
        <td class="resultTD2" width="23%">
          <p align="right">
            &#160;31.469
          </p>
        </td>
        <td class="resultTD2" width="28%">
          <p align="right">
            &#160;90,20%
          </p>
        </td>
        <td class="resultTD2" width="24%">
          <p align="right">
            &#160;90,20%
          </p>
        </td>
      </tr>
      <tr>
        <td class="resultTD2" width="25%">
          <p align="left">
            Banca Lombarda International S.A.
          </p>
        </td>
        <td class="resultTD2" width="23%">
          <p align="right">
            &#160; 3.419
          </p>
        </td>
        <td class="resultTD2" width="28%">
          <p align="right">
            &#160;9,80%
          </p>
        </td>
        <td class="resultTD2" width="24%">
          <p align="right">
            9,80%
          </p>
        </td>
      </tr>
    </table>
    <p>
      <strong>1. Azioni possedute dalle parti in Biesse Finance</strong>
    </p>
    <p>
      Alla data di pubblicazione del presente annuncio, le partecipazioni in Finance di Holding e di BLI ammontano, rispettivamente, al 90,20% e al 9,80% del capitalesociale).
    </p>
    <p>
      <strong>2. Soggetto controllante Finance e Biesse</strong>
    </p>
    <p>
      Alla data del presente annuncio, Holding (con una percentuale del 90,20% del capitale) controlla Finance ai sensi dell&#39;art. 93 del Testo Unico della Finanza, mentreil rimanente 9,80% del capitale sociale &#232; detenuto da BLI.
    </p>
    <p>
      Il Sig. Giancarlo Selci controlla indirettamente Bi.Fin. S.r.l., che detiene il 99,875% del capitale sociale di Biesse Holding S.p.A., che detiene a sua volta il 90,20%del capitale sociale di Biesse Finance B.V.. Quest&#39;ultima societ&#224; detiene il 34,97% del capitale sociale di Biesse post Offerta Globale, mentre la Biesse Holding S.p.A.detiene il 25,56% di Biesse post Offerta
      Globale.
    </p>
    <p>
      <strong>3. Contenuto dei Patti</strong>
    </p>
    <p>
      <strong><em>3.1 Diritto di voto in Finance</em></strong>
    </p>
    <p>
      I Patti prevedono che le delibere relative ai seguenti atti o negozi di Finance:
    </p>
    <blockquote>
      <p>
        a) approvazione del budget annuale;
      </p>
      <p>
        b) atti di disposizione di immobilizzazioni, siano esse materiali o immateriali, aventi individualmente un valore superiore a Euro 200.000;
      </p>
      <p>
        c) vendita ovvero concessione in licenza di marchi o brevetti;
      </p>
      <p>
        d) acquisto o cessione di partecipazioni in altre societ&#224; per un importo superiore, per ciascuna operazione, a Euro 100.000, intendendosi tale importo inclusivoanche dei debiti finanziari&#160; calcolati in relazione alla quota acquistata&#160; gravanti sulla societ&#224; acquisita;
      </p>
      <p>
        e) compravendita e affitto di aziende o rami di azienda e atti di disposizione aventi ad oggetto aziende o rami d&#39;azienda;
      </p>
      <p>
        f) stipulazione di contratti per l&#39;assunzione o la concessione di finanziamenti, mutui o altri debiti finanziari, anche di firma, ovvero rilascio di fideiussioni e garanziepersonali, per importi superiori a Euro 100.000 per singola operazione;
      </p>
      <p>
        g) costituzione di ipoteche, pegni, privilegi ed altre garanzie di natura reale su beni di Finance;
      </p>
      <p>
        h) stipulazione e modifica di contratti aventi quale controparte soci, ovvero soggetti loro controllanti, societ&#224; controllate o collegate a soci, ovvero societ&#224; controllatedallo stesso soggetto controllante soci, nonch&#233; coniugi, parenti e affini di soci;
      </p>
      <p>
        i) contratti preliminari, opzioni, offerte irrevocabili e transazioni aventi il medesimo oggetto dei precedenti punti da b) a h);
      </p>
      <p>
        l) modifiche dell&#39;oggetto sociale, salvo che in adempimento a specifiche norme di legge, nonch&#233; modifiche statutarie in genere;
      </p>
      <p>
        m) riduzioni e/o aumenti di capitale, salvo nei casi in cui essi siano effettuati a copertura di perdite e purch&#233; la ricostituzione avvenga nei limiti del capitale fattooggetto di riduzione ai sensi delle predette norme;
      </p>
      <p>
        n) emissione di prestiti obbligazionari convertibili o warrants comportanti l&#39;emissione di azioni di Finance;
      </p>
      <p>
        o) fusioni o scissioni;
      </p>
      <p>
        p) l&#39;attribuzione di deleghe a membri del Consiglio d&#39;Amministrazione o procure a soggetti terzi in relazione alle materie sopra elencate,
      </p>
    </blockquote>
    <p>
      siano assunte dal Consiglio di Amministrazione di Finance, con il voto favorevole di tutti i suoi membri, esclusi eventuali Consiglieri in conflitto di interessi. A tal fine,&#232; previsto che la BLI abbia il diritto di designare uno dei tre membri di cui si compone detto Consiglio, mentre i rimanenti due (tra i quali deve essere scelto ilPresidente) sono designati da Holding.
    </p>
    <p>
      Inoltre, &#232; previsto che le delibere della Assemblea di Finance aventi ad oggetto i medesimi atti o negozi sopra elencati, siano prese a maggioranza del 91% del capitalesociale, sia in prima sia in seconda convocazione.
    </p>
    <p>
      <strong><em>3.2 Limitazioni al trasferimento delle azioni di Finance</em></strong>
    </p>
    <p>
      (a) I Patti stabiliscono un diritto di prelazione in favore di Holding qualora BLI intenda trasferire a terzi in tutto o in parte la propria partecipazione in Finance. E&#39; previstoche tale diritto possa essere esercitato, sulla totalit&#224; delle azioni, alle medesime condizioni offerte dal terzo entro il termine di 15 giorni dalla comunicazione. Incaso di mancato accordo sul valore
      delle azioni, la determinazione dello stesso verr&#224; sottoposta ad un collegio di tre arbitratori. I Patti prevedono che la prelazionenon si applichi in caso di trasferimenti di azioni da BLI a fiduciarie di cui la stessa sia fiduciante o a societ&#224; controllate o controllanti, previa assunzione degli obblighidi cui ai Patti.
    </p>
    <p>
      I Patti stabiliscono, inoltre, che le azioni di Finance non possano essere date in pegno senza preventivo consenso di tanti azionisti che rappresentino il 91% del capitalesociale. &#160;
    </p>
    <p>
      (b) I Patti prevedono che, qualora Holding intenda cedere in tutto o in parte la propria partecipazione in Finance, BLI abbia il diritto di esprimere il gradimento sull&#39;acquirenteentro 40 giorni dalla data prevista per il trasferimento.Qualora BLI comunichi il mancato gradimento, Holding si impegna ad acquistare l&#39;intera partecipazione di BLI in Finance ad un prezzo pari al maggiore
      tra il prezzooriginariamente pagato da BLI e il valore del patrimonio netto di Finance alla data dell&#39;ultimo bilancio approvato, incrementato da eventuali plusvalenze sulle partecipazionidetenute da Finance; a tale scopo, le partecipazioni in societ&#224; non quotate saranno valutate in base al patrimonio netto pro rata e le partecipazioni nelle societ&#224;quotate in base alla media
      dei corsi azionari dell&#39;ultimo mese antecedente alla richiesta di gradimento. In alternativa, Holding potr&#224; ottenere l&#39;impegno dell&#39;acquirentedella propria partecipazione ad acquisire anche la partecipazione di BLI.
    </p>
    <p>
      <strong><em>3.3 Obbligo di acquisto</em></strong>
    </p>
    <p>
      I Patti prevedono la facolt&#224; di BLI di chiedere, successivamente al 30 giugno 2003 ma non oltre il 31 dicembre 2003, a Holding di acquistare la propria partecipazionein Finance ad un prezzo determinato con le medesime modalit&#224; di cui al precedente punto 3.2 (b). Alternativamente all&#39;obbligo di acquisto, Holding potr&#224; assegnarea BLI, attraverso una scissione o altre
      modalit&#224;, una quota dei beni posseduti da Finance proporzionale alla partecipazione posseduta da BLI.
    </p>
    <p>
      <strong><em>3.4 Diritti di covendita</em></strong>
    </p>
    <p>
      Ai sensi dei Patti, qualora Holding intenda cedere la propria partecipazione a terzi e BLI non intenda avvalersi dei diritti di cui ai precedenti punti 3.2 (b) e 3.3., Holdingdovr&#224; far s&#236; che, su richiesta di BLI, l&#39;acquirente acquisti pro rata alle medesime condizioni anche la partecipazione in Finance da quest&#39;ultima posseduta. Qualoral&#39;acquirente rifiuti o ometta di
      perfezionare l&#39;acquisto, Holding sar&#224; tenuta ad acquistare la partecipazione di BLI in sua vece.
    </p>
    <p>
      <strong>4. Durata</strong>
    </p>
    <p>
      I Patti hanno durata dalla data di sottoscrizione fino alla data del 31 dicembre 2003 e potr&#224; essere successivamente rinnovato in via automatica di due anni in dueanni, salva disdetta che ciascuna delle parti potr&#224; comunicare per iscritto con preavviso di 4 mesi rispetto alla scadenza dello stesso. E&#39; previsto che i Patti decadanoin caso di quotazione di Finance e in caso di
      cessione a terzi della partecipazione di BLI.
    </p>
    <p>
      <strong>5. Legge applicabile; Clausola arbitrale</strong>
    </p>
    <p>
      I Patti sono regolati dalla legge italiana. Le controversie che dovessero eventualmente insorgere in relazione ai Patti saranno sottoposte ad arbitrato rituale, con uncollegio di tre arbitri. L&#39;arbitrato avr&#224; sede a Milano e BLI e Banco di Brescia, da un lato, e Holding, Giancarlo Selci e Roberto Selci, dall&#39;altro, verranno consideraticome una unica parte.
    </p>
    <p>
      I Patti verranno depositati presso il Registro delle Imprese di Pesaro ai sensi e nei termini di legge.
    </p>
    <p>
      29 giugno 2001
    </p>
    <p>
      <b>[BJ.1.01.1]</b>
    </p>
    <hr />
    <p align="center">
      <b>BIESSE HOLDING S.P.A.</b>
    </p>
    <p align="center">
      Sede Amministrativa: via della Meccanica n. 16 - 61100 Pesaro (Italy)<br />
      Capitale Sociale Lire 16.000.000.000 interamente versato<br />
      Reg. Soc. Trib. di Milano (MI - 1999-43700) - Partita IVA n. 12565320152<br />
      Cod. Fisc. 01207890417
    </p>
    <p>
      &#160;
    </p>
    <p>
      Con riferimento al Patto Parasociale avente ad oggetto il 100% delle azioni della Biesse Finance B.V., societ&#224; olandese partecipante il capitale di Biesse S.p.A. per il 34,67%, stipulato il 7 Marzo 2001 tra la Biesse Holding S.p.A., la Banca Lombarda Intl. Luxembourg ed i soggetti direttamente ed indirettamente controllanti queste ultime, si rende noto che avendo la Biesse Holding
      S.p.A. acquistato in data 28 Novembre 2003 il 9,80% delle azioni della Biesse Finance B.V, il predetto patto &#232; da considerarsi decaduto come previsto dall&#39;art. 4 del Patto Parasociale in questione.
    </p>
    <p>
      23 dicembre 2003
    </p>
    <p>
      <b>[BJ.1.03.1]</b>
    </p>
  </body>
</html>

