<html>
<head>
<title>
      ART`E` SPA - SOCIETA` INTERNAZIONALE DI ARTE E CULTURA - Estratto dei patti parasociali
    </title>
<meta content="stp" name="subjectList"/>
<meta content="147205" name="linkid"/>
<meta content="ART`E` SPA - SOCIETA` INTERNAZIONALE DI ARTE E CULTURA - Estratto dei patti parasociali" name="Description"/>
<meta content="stpatti" name="ss_family"/>
<meta content=" ART`E` SPA - SOCIETA` INTERNAZIONALE DI ARTE E CULTURA" name="societa"/>
<meta content="stpatti" name="ss_table"/>
<meta content="2004-11-06" name="date"/>
<meta content="stpatti" name="tipo"/>
<meta content="N;gloria;1100519671666" name="synchro"/>
<meta content="175059" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<strong>ART'E' S.P.A.</strong>
</p>
<p>
      Ai sensi dell'art. 122 del D.Lgs. 58/1998 e degli artt. 129 e 130 del Regolamento approvato con Delibera Consob n. 11971 del 14 maggio 1999 e successive modificazioni, si rende noto che - contestualmenteal conferimento in Art'è S.p.A. Società Internazionale di Arte e Cultura, con sede in Villanova diCastenaso (Bologna), Via Cavour, 2 (di seguito "Art'è")
      da parte della società conferente PA Investments SA, con sede in 1449 Lussemburgo, Rue del'Eau 18, di una partecipazione rappresentativa del 100% del capitale sociale di FMR S.p.A. - con patto stipulato in data 30 ottobre 2002 PA Investments SA ha assuntonei confronti di Art'è, i seguenti impegni con riferimento alle n. 699.839 azioni ordinarie Art'è S.p.A., pari
      al 19,5 % del capitale sociale di quest'ultima società, emesse in suo favore a fronte del suddettoconferimento (di seguito le "Azioni Art'è"):
    </p>
<blockquote>
<p>
        (i) non offrire, vendere, concludere preliminari di vendita (ove l'esecuzione del contratto preliminare -e cioè l'effettivo trasferimento delle azioni - sia previsto nel periodo di validità del presente impegno), trasferire o comunque disporre, direttamente o indirettamente, delle Azioni Art'è ovvero dei diritti sulle stesse ad essa spettanti;
      </p>
<p>
        (ii) non cedere o concedere opzioni, diritti o warrant per l'acquisto (ove tale opzione, diritto o warrant sia esercitabile nel periodo di validità del presente impegno) delle Azioni Art'è;
      </p>
<p>
        (iii) non sottoscrivere contratti di swap o altri accordi con cui vengano trasferite in tutto o in parte le Azioni Art'è.
      </p>
</blockquote>
<p>
      Il patto in oggetto, che rientra tra le fattispecie di cui all'art.122, co. 5, lettera b) del D.Lgs. 58/1998,  ha una durata di dodici mesi dalla data di sua sottoscrizione quanto a n° 174.960 Azioni Art'è (pari al 25% delle Azioni Art'è oggetto del vincolo), di diciotto mesi dalla data di sua sottoscrizione quanto ad ulteriori n° 174.960 Azioni
      Art'è (pari all'ulteriore 25% delle Azioni Art'è oggetto del vincolo) e di ventiquattro mesi dalla data di sua sottoscrizione quanto alle residue n° 349.919 Azioni Art'è (pari al residuo 50% delle Azioni Art'è oggetto del vincolo).
    </p>
<p>
      Il patto prevede inoltre che PA Investments SA sarà libera di disporre delle Azioni Art'è oggetto del patto nel caso di cessazione dalla carica della Signora Marilena Ferrari, attuale Presidente di Art'è, per qualsiasi causa diversa da cessazione per scadenza del termine seguita da nuova nomina da parte dell'assemblea dei soci di Art'è.
    </p>
<p>
      Il patto sarà depositato presso il Registro delle Imprese di Bologna nei termini di legge.
    </p>
<p>
      Villanova di Castenaso, 8 novembre 2002
    </p>
<p>
<b>[AK.1.02.1]