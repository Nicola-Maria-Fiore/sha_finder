<html>
<head>
<title>
      BANCA POPOLARE DI MILANO SCRL - Estratto del patto parasociale
    </title>
<meta content="stp" name="subjectList"/>
<meta content="369827" name="linkid"/>
<meta content="BANCA POPOLARE DI MILANO SCRL - Estratto del patto parasociale" name="Description"/>
<meta content="stpatti" name="ss_family"/>
<meta content="BANCA POPOLARE DI MILANO SCRL" name="societa"/>
<meta content="stpatti" name="ss_table"/>
<meta content="2015-07-15" name="date"/>
<meta content="stpatti" name="tipo"/>
<meta content="N;meloni;1403860301665" name="synchro"/>
<meta content="5005" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<b>BANCA POPOLARE DI MILANO S.C.A.R.L.</b>
</p>
<p>
      La Banca Popolare di Milano S.c. a r.l. ("BPM") e la Fondazione Cassa di Risparmio di Alessandria ("Fondazione"), di seguito congiuntamente anche "le Parti"
    </p>
<p>
<strong><em>premesso che:</em></strong>
</p>
<p>
<strong>a)</strong> nell'ambito del progetto di integrazione della Cassa di Risparmio di Alessandria ("Cassa") nel Gruppo Bipiemme, la Banca Popolare di Milano ha a suo tempo acquisito da Banca Intesa una quota azionaria pari al 50% del capitale sociale di Carinord 1 S.p.A. ("Carinord"), società che a sua volta detiene il controllo dell'80% del capitale
      sociale della Cassa che, per la residua quota del 20%, risulta di proprietà della Fondazione;
    </p>
<p>
<strong>b)</strong> in data 14 settembre 2004 Fondazione, titolare della residua quota del 50% del capitale sociale di Carinord, ha ceduto a BPM azioni di Carinord, corrispondenti ad un ulteriore quota del 4,05% del capitale della stessa, a fronte della cessione da parte di BPM di partecipazioni azionarie, pari ciascuna al 3,11%, del capitale sociale di Banca Akros S.p.A., Bipiemme Gestioni
      SGR S.p.A. e Bipiemme Vita S.p.A., società facenti parte del Gruppo Bipiemme;
    </p>
<p>
<strong>c)</strong> nella stessa data è stato altresì stipulato l'atto di fusione mediante incorporazione di Carinord in BPM che, una volta efficace, consentirà a BPM di essere titolare di una partecipazione di controllo pari all'80% del capitale sociale della Cassa;
    </p>
<p>
<strong>d)</strong> a seguito dell'efficacia della suddetta fusione, la Fondazione diverrà, inparticolare, titolare di una partecipazione nel capitale sociale di BPM nelrispetto della normativa dettata in materia dall'art. 30, co. 2, del D.Lgs. n. 385/93
    </p>
<p align="center">
<strong><em>comunicano</em></strong>
</p>
<p>
      per gli effetti e ai fini della presente pubblicazione, che in data 14 settembre2004 hanno perfezionato un patto parasociale (anche i "Patti") contenente, tra l'altro, una pattuizione che prevede la presenza di un esponente designato dalla Fondazione negli organi amministrativi della BPM, societàquotata sul Mercato Telematico Azionario organizzato e gestito dalla Borsa
      Italiana S.p.A.
    </p>
<p>
      Per opportuna informazione, le Parti precisano che i suddetti Patti prevedono, con riferimento ai soggetti non quotati interessati all'operazione, regole afferenti la <em>governance</em> della Cassa - in particolare in ordine alla composizione degli organi amministrativi e di controllo, alla direzione generale e ai quorum qualificati previsti per talune deliberazioni in sede assembleare
      - nonchè la presenza di un esponente designato dalla Fondazione nei consigli di amministrazione di Banca Akros S.p.A., Bipiemme Gestioni SGR S.p.A. e Bipiemme Vita S.p.A.
    </p>
<p>
      I suddetti Patti non prevedono che siano in alcun modo sindacate azioni,né altri strumenti finanziari da parte degli aderenti ai medesimi.
    </p>
<p>
<strong>1. Soggetti aderenti ai Patti</strong>
</p>
<p>
      I soggetti aderenti ai Patti sono:
    </p>
<ul>
<li>
        Banca Popolare di Milano Società cooperativa a responsabilità limitata con sede in Milano, Piazza Meda 4, iscritta al Registro delle Imprese di Milano e cod. fisc. n. 00715120150;<br/>
<br/>
</li>
<li>
        Fondazione Cassa di Risparmio di Alessandria, con sede in Alessandria, Via Dante 2, iscritta presso il Registro delle Persone Giuridiche di Alessandria al n. 593, cod. fisc. 96014970063.
      </li>
</ul>
<p>
<strong>2. Strumenti finanziari oggetto dell'accordo e percentuale rispetto al capitale sociale</strong>
</p>
<p>
      Come dianzi precisato, i Patti non prevedono che siano sindacate azioni, né altri strumenti finanziari da parte degli aderenti.
    </p>
<p>
<strong>3. Contenuto dei Patti</strong>
</p>
<p>
      Come previsto dal paragrafo 4.1 dei Patti "fintantoché Fondazione deterrà- direttamente o indirettamente - una partecipazione in BPM non inferioreallo 0,50% del capitale sociale, BPM farà nominare e permanere in caricaquale componente del proprio consiglio di amministrazione un amministratore designato dalla stessa Fondazione (che verrà anche chiamato a far parte
      del comitato esecutivo)".
    </p>
<p>
      Ai sensi del paragrafo 4.3 dei Patti, tale diritto riconosciuto a Fondazioneverrà mantenuto e garantito "anche con riferimento a ogni successore o avente causa di BPM ed indipendentemente da ogni modificazione dellacompagine azionaria di BPM".
    </p>
<p>
      Considerato quanto indicato al paragrafo 2 del presente estratto e altresì il contenuto dianzi esposto dei Patti - che prevedono la presenza di un amministratore sul totale degli attuali 20 componenti del Consiglio di Amministrazione di BPM - non si rileva alcun soggetto che in virtù dei Patti possa esercitare il controllo della società o comunque un'influenza dominante
      sulla stessa.
    </p>
<p>
<strong>4. Durata e rinnovo dei Patti</strong>
</p>
<p>
      La durata dei Patti è di tre anni a decorrere dalla data di efficacia della fusione per incorporazione di Carinord 1 S.p.A. nella BPM, e quindi dal 24 settembre 2004 (termine convenzionale fissato dalle Parti nell'atto di fusione) o, qualora successiva, dalla data dell'ultima delle iscrizioni previste dall'art. 2504 cod. civ.
    </p>
<p>
      I Patti saranno automaticamente rinnovati ad ogni scadenza per ulterioriperiodi di 3 (tre) anni ciascuno, salvo che ne sia comunicata disdetta da unaparte all'altra, almeno sei mesi prima della scadenza successiva.
    </p>
<p>
<strong>5. Organi</strong>
</p>
<p>
      I Patti prevedono che qualsiasi controversia riguardante la validità, l'interpretazione, l'esecuzione, la risoluzione nonché le eventuali modificazioni e/o integrazioni degli stessi, o comunque derivante dagli stessi, debba essere anzitutto sottoposta ad un comitato costituito da quattro membri tra cui il presidente di BPM, il presidente di Fondazione, nonché un
      componente designato da BPM e uno da Fondazione. Il comitato potrà essere convocato in qualunque momento della vigenza dei Patti, senza formalità di convocazione e ad istanza di ciascuno dei suoi componenti.
    </p>
<p>
<strong>6. Deposito dei Patti presso l'Ufficio del Registro delle Imprese</strong>
</p>
<p>
      I Patti oggetto del presente estratto saranno depositati presso l'Ufficio delRegistro delle Imprese di Milano nei termini di legge.
    </p>
<p>
      17 settembre 2004
    </p>
<p>
<b>[BU.1.04.1]