/b>
</p>
<hr/>
<p align="center">
<b>IFIL S.P.A.</b>
</p>
<p>
      PREMESSE
    </p>
<p>
      In data <strong>6 ottobre 2001</strong>IFIL S.p.A. (con sede in Torino, Corso Matteotti, 26, iscritta al Registro delle Imprese di Torino, codice fiscale e partita IVA n. 00914230016, in seguito " <strong>IFIL</strong>") e FINDIM S.p.A. (con sede in Monza, Piazza San Pietro Martire, 6, iscritta al Registro delle Imprese di Milano, codice fiscale n. 01802130151 e partita IVA n.
      00724290960, in seguito " <strong>FINDIM</strong>") avevano aggiornato, per ulteriori tre anni, i rapporti in relazione alla partecipazione IFIL di proprietà di FINDIM.
    </p>
<p>
      I suddetti accordi avevano ad oggetto un diritto di prelazione a carico di FINDIM e la designazione da parte della stessa di un amministratore nel Consiglio di Amministrazione di IFIL.
    </p>
<p>
      FINDIM ha recentemente trasferito la partecipazione detenuta in IFIL, incluse le n. 10.000.000 di azioni ordinarie, oggetto dei suddetti patti, alla AMERFINDIM HOLDING S.A. (con sede in Massagno (Svizzera), Gradinata Forghée 2, CH 6908, in seguito <strong>"AMERFINDIM"</strong>), società controllata al 100% da Findim Group S.A. (con sede in Ville de Luxembourg
      (Lussemburgo), 50, Val Fleuri L1526, in seguito <strong>"FINDIM GROUP"</strong>), controllante della stessa FINDIM.
    </p>
<p>
      A seguito di tale trasferimento , AMERFINDIM e IFIL in data <strong>20 febbraio 2002</strong>hanno stipulato un accordo analogo a quello precedentemente in essere tra FINDIM e IFIL.
    </p>
<blockquote>
<p>
        1. TIPO DI ACCORDO E RELATIVE FINALITA'.
      </p>
</blockquote>
<p>
      Tra le parti è intervenuto il seguente accordo (in seguito, l'" <strong>Accordo</strong>") che prevede esclusivamente un diritto di prelazione a carico di AMERFINDIM e la designazione da parte di FINDIM GROUP di un amministratore nel Consiglio di Amministrazione di IFIL.
    </p>
<blockquote>
<p>
        2. NUMERO DI AZIONI OGGETTO DELL'ACCORDO E PERCENTUALE RISPETTO AL NUMERO TOTALE DELLE AZIONI ORDINARIE.
      </p>
</blockquote>
<p>
      La prelazione ha ad oggetto n. 10.000.000 azioni ordinarie IFIL detenute da AMERFINDIM (pari all'1,53% del capitale sociale ordinario). AMERFINDIM detiene ulteriori n. 3.349.994 azioni ordinarie IFIL (pari allo 0,51% del capitale sociale ordinario) che non sono oggetto dell'Accordo.
    </p>
<blockquote>
<p>
        3. ESISTENZA DI VINCOLI ALLA CESSIONE DELLE AZIONI OGGETTO DELL'ACCORDO.
      </p>
</blockquote>
<p>
      Per tutta la durata dell'Accordo, qualora AMERFINDIM intendesse trasferire a qualsiasi titolo, in tutto o in parte, a terzi la suddetta partecipazione, dovrà darne comunicazione ad IFIL ai fini dell'esercizio del diritto di prelazione.
    </p>
<p>
      IFIL dispone di un termine di 5 giorni lavorativi, a sua discrezione, per (i) acquistare essa stessa o tramite terza persona o società da essa designata la quantità dei titoli proposti al corso di borsa "prezzo ufficiale" del giorno della notifica da parte di AMERFINDIM, o (ii) proporre ad AMERFINDIM, che sarà libera a sua discrezione di accettare, l'acquisto
      delle predette azioni ad un prezzo inferiore ed a condizioni da definirsi.
    </p>
<blockquote>
<p>
        4. DURATA DELL'ACCORDO.
      </p>
</blockquote>
<p>
      L'Accordo ha durata di tre anni. E', tuttavia, previsto che il diritto di prelazione decada qualora la partecipazione di AMERFINDIM in IFIL scenda al di sotto del 2% del capitale sociale ordinario.
    </p>
<blockquote>
<p>
        5. ALTRE MATERIE OGGETTO DELL'ACCORDO.
      </p>
</blockquote>
<p>
      Oltre alla sopra descritta prelazione, l'Accordo prevede che fin quando FINDIM GROUP manterrà direttamente o indirettamente una partecipazione in IFIL non inferiore al 2% del capitale sociale ordinario, IFIL farà tutto quanto in suo potere per far sì che una persona designata da FINDIM GROUP entri a far parte del Consiglio di Amministrazione di IFIL.
    </p>
<blockquote>
<p>
        6. CONTROLLO DELLA SOCIETA'.
      </p>
</blockquote>
<p>
      L'Accordo non determina in alcun modo l'insorgere di poteri di controllo in capo ad alcun soggetto.
    </p>
<blockquote>
<p>
        7. PENALI.
      </p>
</blockquote>
<p>
      L'Accordo non prevede penali.
    </p>
<blockquote>
<p>
        8. DEPOSITO.
      </p>
</blockquote>
<p>
      L'Accordo, nella sua versione integrale, sarà depositato nei termini di legge presso il Registro delle Imprese di Torino.
    </p>
<p>
      5 giugno 2003
    </p>
<p>
<b>PATTO SCIOLTO IN DATA 8 GENNAIO 2004 CON PUBBLICAZIONE IN DATA 17 GENNAIO 2004</b>
</p>
<p>
<b>[ID.1.03.1]