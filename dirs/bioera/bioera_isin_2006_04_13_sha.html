<html>
<head>
<title>
      BIOERA SPA - Estratto del patto parasociale
    </title>
<meta content="stp" name="subjectList"/>
<meta content="269801" name="linkid"/>
<meta content="BIOERA SPA - Estratto del patto parasociale" name="Description"/>
<meta content="stpatti" name="ss_family"/>
<meta content="stpatti" name="ss_table"/>
<meta content="2017-08-04" name="date"/>
<meta content="stpatti" name="tipo"/>
<meta content="N;prudenzi;1484581052970" name="synchro"/>
<meta content="290696" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<b>GREENHOLDING S.R.L.</b>
</p>
<p>
      Si rende noto che, in data 3 aprile 2006, tra le Parti:
    </p>
<ul>
<li style="list-style: none">
<b></b>
</li>
<li>
<b>Giovanni Burani</b>, nato a Parma, il 20 ottobre 1964, residente a Cavriago (RE), Via Aspromonte, 15, C.F.: BRN GNN 64R20 G337J, <b></b>
</li>
<li>
<b>Andrea Burani</b>, nato a Reggio Emilia, il 18 settembre 1966, residente a Cavriago (RE), Via Aspromonte, 15, C.F.: BRN NDR 66P18 H223J, e <b></b>
</li>
<li>
<b>Star Estate S.A.</b>, con sede in Lussemburgo, Rue de Bains, 14/A, C.F. 97344840588 (di seguito "Star Estate"),
      </li>
</ul>
<p>
      ciascuno titolare delle quote di seguito indicate del capitale sociale di Greenholding S.r.l., con sede in Reggio nell'Emilia (RE), Via Carlo Teggi, 85, C.F. 02107570356, iscritta nel Registro delle Imprese di Reggio Emilia, al n. RE/252065, capitale sociale Euro 10.000,00 i.v., ("Greenholding" o la "Società"), è entrato in vigore il patto parasociale di
      cui al presente estratto (il "Patto"). Si ricorda che la Società è titolare di azioni pari rispettivamente al 57.7% del capitale sociale di Bioera S.p.A., con sede in Cavriago (RE), Via Della Repubblica, 82 ("Bioera") e al 51.0% del capitale sociale di Greenvision Ambiente S.p.A., con sede in San Polo D'Enza (RE), Via Papa Giovanni XXIII, 14
      ("Greenvision"), entrambe società emittenti azioni quotate nel segmento Expandi gestito da Borsa Italiana S.p.A..
    </p>
<p>
<u><b>1. Oggetto del Patto</b></u>
</p>
<p>
      Il Patto ha ad oggetto l'esercizio del diritto di voto relativamente alla nomina di un amministratore, nonché la concessione di un'opzione di vendita condizionata a favore di Star Estate (tipo patto: art. 122, commi 1 e 5, lett. b) e c) Tuf).
    </p>
<p>
<u><b>2. Soggetti aderenti al Patto</b></u>
</p>
<p>
</p>
<table border="1" bordercolor="#111111" cellpadding="0" cellspacing="0" class="basicTable" style="BORDER-COLLAPSE: collapse" width="100%">
<tbody>
<tr>
<td valign="top" width="43%">
<b></b>
<p>
<b>Firmatari del Patto</b>
</p>
</td>
<td align="middle" valign="top" width="16%">
<b></b>
<p>
<b>Valore nominale delle quote del capitale di Greenholding</b>
</p>
</td>
<td align="middle" valign="top" width="20%">
<b></b>
<p>
<b>% capitale sociale</b>
</p>
</td>
<td align="middle" valign="top" width="21%">
<b></b>
<p>
<b>Quote sottoposte al Patto</b>
</p>
</td>
</tr>
<tr>
<td valign="top" width="43%">
<p>
              Giovanni Burani
            </p>
</td>
<td valign="top" width="16%">
<p align="center">
              500,00
            </p>
</td>
<td valign="top" width="20%">
<p align="center">
              5%
            </p>
</td>
<td valign="top" width="21%">
<p align="center">
              5%
            </p>
</td>
</tr>
<tr>
<td valign="top" width="43%">
<p>
              Andrea Burani
            </p>
</td>
<td valign="top" width="16%">
<p align="center">
              500,00
            </p>
</td>
<td valign="top" width="20%">
<p align="center">
              5%
            </p>
</td>
<td valign="top" width="21%">
<p align="center">
              5%
            </p>
</td>
</tr>
<tr>
<td valign="top" width="43%">
<p>
              Star Estate S.A.
            </p>
</td>
<td valign="top" width="16%">
<p align="center">
              1.000,00
            </p>
</td>
<td valign="top" width="20%">
<p align="center">
              10%
            </p>
</td>
<td valign="top" width="21%">
<p align="center">
              10%
            </p>
</td>
</tr>
</tbody>
</table>
<u><br/>
</u>
<p>
<u>3. <b>Contenuto del Patto</b></u>
</p>
<p>
<u>A. Organi Sociali</u>
</p>
<p>
      A far data dall'entrata in vigore del Patto (3 aprile 2006), Star Estate avrà il diritto di designare un solo membro del Consiglio d'Amministrazione della Società.
    </p>
<p>
<u>B. Opzione di vendita ed altre disposizioni relative al trasferimento delle partecipazioni</u>
</p>
<p>
      1. Opzione in favore di Star Estate
    </p>
<p>
      Star Estate avrà diritto di vendere a Giovanni Burani e/o Andrea Burani (o a un terzo da essi indicato) la quota pari al 10% del capitale sociale di Greenholding (la "Quota Star Estate"), al ricorrere di una delle seguenti condizioni:
    </p>
<p>
      (a) cancellazione dal listino di borsa di Greenvision o di Bioera, purché tale cancellazione intervenga entro il 31.3.2010;
    </p>
<p>
      (b) diminuzione delle quote di partecipazione nel capitale della Società possedute da Walter Burani, Giovanni Burani e Andrea Burani, sempre che la diminuzione intervenga entro il 31.3.2010 e che sia superiore all'11% del totale delle quote possedute.
    </p>
<p>
      In tutti i casi il prezzo di cessione sarà pari a quanto indicato al successivo punto 3.
    </p>
<p>
      2. Procedura
    </p>
<p>
      Ai fini del precedente punto 1 della presente lettera B, si procederà come segue:
    </p>
<p>
      (a) entro 60 giorni dall'avveramento di una delle condizioni sopra indicate, Star Estate, a pena di decadenza, dovrà esercitare l'opzione di vendita mediante lettera raccomandata a.r. da inviarsi a Giovanni Burani e Andrea Burani. La lettera dovrà anche indicare il prezzo di cessione ai sensi del punto 3 che segue;
    </p>
<p>
      (b) entro 30 giorni dal ricevimento di tale lettera, Giovanni Burani e/o Andrea Burani dovranno indicare il soggetto acquirente (con facoltà di indicare un soggetto terzo), l'eventuale ricalcolo del prezzo di cessione e la data fissata per il trasferimento della Quota Star Estate;
    </p>
<p>
      c) il pagamento del prezzo dovrà essere effettuato per intero all'atto del trasferimento della Quota Star Estate.
    </p>
<p>
      3. Prezzo
    </p>
<p>
      In caso di esercizio dell'opzione di cui al punto 1 della presente lettera B, il prezzo di cessione della Quota Star Estate sarà alternativamente pari a:
    </p>
<p>
      (a) la somma pari al corrispettivo versato da eventuali terzi acquirenti in occasione dell'eventuale cessione di una quota, non superiore al 20% del capitale sociale di Greenholding, da parte di Walter Burani, Giovanni Burani e/o Andrea Burani, e rispetto alla quale Star Estate abbia rinunciato ad esercitare il diritto di prelazione statutariamente riconosciutole, ovvero quello di
      successive cessioni se maggiore, parametrato alla quantità della Quota Star Estate; ovvero
    </p>
<p>
      (b) in ipotesi di esercizio dell'opzione entro sei mesi dalla eventuale ammissione alla quotazione in mercati regolamentati dei titoli rappresentativi del capitale della Società - qualora trasformata in società per azioni – (i "Titoli"), il prezzo di apertura della prima giornata di quotazione moltiplicato per il totale dei Titoli detenuti da Star Estate;
    </p>
<p>
      (c) in ipotesi di esercizio dell'opzione dopo sei mesi dalla eventuale ammissione alla quotazione in mercati regolamentati dei Titoli, il prezzo ufficiale di quotazione del giorno anteriore a quello di esercizio della opzione stessa moltiplicato per il totale dei Titoli detenuti da Star Estate.
    </p>
<p>
      4. Assegnazione azioni quotate
    </p>
<p>
      A partire dalla data del 31 marzo 2010, Star Estate avrà facoltà di chiedere ed ottenere che sia avviata una procedura di assegnazione tale da attribuire direttamente a Star Estate, in luogo di partecipazioni della Società, un numero proporzionale di azioni Greenvision e Bioera, secondo i criteri di ripartizione che saranno concordati tra le Parti, il cui complessivo valore
      non potrà essere inferiore al corso di borsa delle relative azioni alla data di richiesta dell'assegnazione. Le modalità di assegnazione saranno definite congiuntamente dalle Parti e, in caso di fattibilità tecnica, la procedura di assegnazione dovrà essere conclusa entro un periodo di 6 (sei) mesi dalla richiesta.
    </p>
<p>
<u><b>4. Durata del Patto</b></u>
</p>
<p>
      Il Patto avrà durata sino al 31.12.2010, ovvero la durata massima consentita dall'art. 123 Tuf. Il Patto potrà essere rinnovato.
    </p>
<p>
<u><b>5. Clausole penali</b></u>
</p>
<p>
      Non presenti
    </p>
<p>
<u><b>6. Deposito</b></u>
</p>
<p>
      Il Patto di cui al presente estratto è stato comunicato in Consob e verrà depositato presso l'Ufficio del Registro delle Imprese di Reggio Emilia ai sensi di legge.
    </p>
<p>
      13 aprile 2006
    </p>
<p>
<b>[GH.1.06.1]