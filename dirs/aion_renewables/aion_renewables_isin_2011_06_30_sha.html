/strong>
</p>
<hr/>
<p align="center">
<strong>KERSELF S.P.A.</strong>
</p>
<p align="justify">
      Ai sensi dell’articolo 122 del Decreto Legislatio 24 febbraio 1998 n. 58, come successivamente modificato ed integrato (il "TUF") e degli articoli 127 e seguenti del regolamento emittenti approvato con delibera CONSOB del 19 maggio 1999 e successive modifiche ed integrazioni, si rende noto il contenuto di un accordo di natura parasociale (l’ "Accordo")
      raggiunto in data 17 febbraio 2011 nell’ambito del trasferimento ad Avelar Energy Ltd. delle azioni di Finmav S.p.A. (“Finmav”) società che detiene circa il 27 % di Kerself S.p.A. con sede legale in Correggio, Via della Tecnica 8, 42015 (RE), iscritta presso il Registro delle Imprese di Reggio Emilia, codice fiscale e partita IVA n. 01777890359
      (“Kerself”).<br/>
<br/>
      A. Soggetti aderenti all’Accordo<br/>
<br/>
      I partecipanti all’Accordo sono:<br/>
<br/>
      - Avelar Energy Ltd., con sede legale in Zurigo, Svizzera, Claridenstrasse n. 22, numero d’iscrizione nel Registro delle Imprese di Zurigo n. CH-020.3.030.511-1(“Avelar”). Avelar è una società di diritto svizzero controllata dal Gruppo Renova;<br/>
<br/>
      - Pier Angelo Masselli, nato a Correggio (RE) il giorno 29/08/1958, residente in Rio Saliceto (RE), Via San Lodovico n. 65, codice fiscale MSSPNG58M29D037T.<br/>
<br/>
      B. Società i cui strumenti finanziari sono oggetto dell’Accordo<br/>
<br/>
      L’Accordo interessa n. 4.655.861 azioni che rappresentano il 26,72% del capitale sociale di Kerself detenute da Finmav, di cui attualmente Avelar detiene il 50% del capitale sociale. Una volta che l’Accordo diverrà efficace, Avelar acquisterà il residuo 50% del capitale sociale di Finmav.<br/>
<br/>
<strong>C. Contenuto dell’Accordo<br/>
</strong><br/>
<u>1. Tipo di accordo</u><br/>
<br/>
      Le pattuizioni parasociali sono riconducibili alla fattispecie disciplinata dall’articolo 122, comma primo, del TUF.<br/>
<br/>
<u>2. Oggetto dell’Accordo</u><br/>
<br/>
      L’Accordo sarà efficace a condizione che intervenga un accordo tra Avelar e un primario istituto di credito in merito all’accollo di un debito massimo di Euro 6.100.000 più interessi maturati dal 15 aprile 2011 sull’importo in linea capitale oggetto di accollo. Per l’effetto Avelar acquisterà il 100% del capitale sociale di Finmav e sarà efficace
      l’impegno a non promuovere, esercitare o proseguire azioni di responsabilità ex art. 2393 o art. 2393-bis o art. 2395 cod. civ. nei confronti del Signor Pier Angelo Masselli quale amministratore di Kerself e di ciascuna controllata di Kerself, e a non votare eventuali azioni di responsabilità con le azioni direttamente o indirettamente detenute in Kerself.
    </p>
<p align="justify">
      Il termine per l’avveramento della sopra menzionata condizione, originariamente fissato al 15 marzo 2011, è stato da ultimo prorogato, di comune accordo tra le parti, al 15 luglio 2011.
    </p>
<p align="justify">
      L’Accordo prevede inoltre, in caso di azioni di responsabilità promosse da terzi nei confronti del Signor Pier Angelo Masselli, l’impegno di Avelar a partecipare comunque alle relative assemblee ed ad astenersi senza indicare le motivazioni di voto.
    </p>
<p align="justify">
<u>3. Durata dell’Accordo</u><br/>
<br/>
      L’Accordo avrà durata triennale.
    </p>
<p align="justify">
<strong>D. Controllo<br/>
<br/>
</strong>All’avverarsi della condizione, Avelar eserciterà il controllo di diritto su Finmav che attualmente esercita il controllo di fatto si Kerself.
    </p>
<p align="justify">
<strong>E. Registro delle imprese<br/>
<br/>
</strong>L’Accordo contenente le pattuizioni parasociali di cui al presente estratto vengono comunicati a Consob e depositati presso il Registro delle Imprese di Reggio Emilia, nei termini previsti dalla legge.<br/>
<br/>
      30 giugno 2011
    </p>
<p align="justify">
<strong>[KA.4.11.6]