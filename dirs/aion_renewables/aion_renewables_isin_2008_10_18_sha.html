/b>
</p>
<hr/>
<p align="center">
<strong>KERSELF S.P.A.</strong>
</p>
<p align="center">
      Sede sociale in Via della Tecnica n. 8 – 42015 Prato di Correggio (RE)<br/>
      Capitale sociale Euro 17.424.342,00 i.v. – Reg. Imprese R.E. e P.Iva IT01777890359
    </p>
<p align="left">
<strong>ESTRATTO DI PATTO SOTTOSCRITTO DA KERSELF S.P.A., NOBIS S.R.L. E VITRE’ S.S. SU N. 690.815 AZIONI KERSELF</strong>
</p>
<p>
<b>PREMESSA</b>
</p>
<p>
      In data 10 Ottobre 2008 KERSELF S.p.A. ("<b>KERSELF</b>") società quotata sul Mercato Expandi organizzato e gestito da Borsa Italiana, ha stipulato con NOBIS S.r.l., ("<b>NOBIS</b>") e VITRE’ S.s. ("<b>VITRE</b>’", e, congiuntamente a Nobis, i <b></b>"<b>Soci</b>") un contratto di trasferimento di partecipazioni azionarie (il
      "<b>Contratto</b>"), ai sensi del quale Kerself si impegna ad acquistare e sottoscrivere una partecipazione fino al 65% del capitale sociale di ECOWARE S.p.A. società con sede a Padova, Zona Industriale Nona Strada, civ. 9 ("<b>ECOWARE</b>" oppure "<b>Società</b>") (Kerself e i Soci congiuntamente le "<b>Parti</b>"). Alla data odierna, i
      Soci sono titolari, unitamente a Syncro S.r.l. ("<b>Syncro</b>") dell’intero capitale sociale di Ecoware.
    </p>
<p>
      Ai sensi del Contratto, il corrispettivo che Kerself dovrà pagare ai Soci a fronte dell’acquisizione di una partecipazione in Ecoware è costituito, tra l’altro, da n. 690.815 azioni ordinarie pari al 3,96% del capital sociale di Kerself S.p.A..
    </p>
<p>
      In particolare, in data 8 settembre 2008, i Soci hanno ricevuto da Kerself n. 196.078 azioni ordinarie Kerself (pari all’1,12% del capitale sociale) a titolo di acconto del prezzo per l’acquisizione della partecipazione in Ecoware. Al <i>Closing</i> dell’acquisizione della partecipazione in Ecoware – previsto entro il mese di ottobre 2008 - Kerself trasferirà a
      favore dei Soci ulteriori n. 494.737 azioni ordinarie Kerself, (pari al 2,84% del capital sociale) .
    </p>
<p>
      Rispetto alle complessive n. 690.815 azioni ordinarie Kerself S.p.A. sopra citate, i Soci hanno assunto un impegno di <i>lock-up</i> della durata di 6 mesi. In particolare, i Soci si sono impegnati a non trasferire tali azioni (per un periodo di 6 mesi dal <i>Closing</i> dell’acquisizione della partecipazione in Ecoware e di disporre delle stesse in maniera graduale alla scadenza di
      tale periodo. Si precisa che tale impegno ha l’esclusivo scopo di evitare oscillazioni del titolo Kerself nel periodo immediatamente successivo al predetto <i>Closing</i>; esso non ha, pertanto, né lo scopo, né l’effetto di dare un indirizzo unitario all’organizzazione o alla gestione dell’emittente quotato, incidere sugli assetti proprietari
      dell'emittente o sulla contendibilità del controllo dello stesso.
    </p>
<p>
<i><b>a) Società i cui strumenti finanziari sono oggetto del vincolo di indisponibilità</b></i>
</p>
<p>
      La società i cui strumenti finanziari sono oggetto dell’impegno di <i>lock-up</i> è Kerself S.p.A., con sede in Via della Tecnica n. 8, Prato di Correggio (RE), P. IVA e n. iscrizione al Registro delle Imprese di Reggio Emilia 01777890359, società le cui azioni ordinarie sono ammesse alla negoziazione sul mercato Expandi organizzato e gestito da Borsa Italiana S..p.A.
    </p>
<p>
<i><b>b) Numero di azioni oggetto del patto</b></i>
</p>
<p>
      L’impegno di <i>lock-up</i> ha ad oggetto n. 690.815 azioni Kerself (pari al 3,96% del capitale sociale).
    </p>
<p>
<i><b>c) Soggetti che aderiscono al patto</b></i>
</p>
<p>
      Aderiscono all’impegno le seguenti società:
    </p>
<p>
<b>- KERSELF S.p.A.</b>, <b></b>con sede in Via della Tecnica n. 8, Prato di Correggio (RE), P.IVA e. iscrizione al Registro delle Imprese di Reggio Emilia n. 01777890359
    </p>
<p>
<b>- NOBIS</b> Società a responsabilità limitata<b>,</b> società di diritto italiano, controllata dall’Ingegner Leopoldo Franceschini, con sede legale in Padova, Via Altinate, n.120, capitale sociale pari a Euro 10.000,00 i.v., CF e iscrizione presso il registro delle imprese di Padova, n. 04130070289; e
    </p>
<p>
<b>- VITRE’</b> Società semplice<b>,</b> società di diritto italiano, controllata dall’Ingegner Davide Romanin Jacur, con sede legale in Padova, Prato della Valle, n.105, capitale sociale pari a Euro 6.000,00 i.v., CF e iscrizione presso il registro delle imprese di Padova, n. 92179310286.
    </p>
<p>
<i><b>d) Contenuto del patto</b></i>
</p>
<p>
      Ai sensi del Contratto, le n. 690.815 azioni ordinarie di Kerself di titolarità dei Soci saranno soggette ad un vincolo di indisponibilità (<i>lock-up</i>) della durata di 6 mesi a decorrere dal <i>Closing</i> dell’acquisizione, da parte di Kerself, di una partecipazione in Ecoware (tale <i>Closing</i> è previsto entro il mese di ottobre 2008). In deroga a tale vincolo
      di indisponibilità, ai Soci è comunque data la possibilità di effettuare eventuali trasferimenti tra di essi e/o a favore della società Syncro S.r.l., la quale sarà in tale caso tenuta ad assumere analogo impegno di <i>lock-up</i>.
    </p>
<p>
      Alla scadenza del periodo di <i>lock-up</i>, Nobis, Vitré e/o Syncro potranno vendere un numero massimo di azioni corrispondente al 10% del volume giornaliero scambiato sul mercato per un numero massimo di 7 giorni di borsa e, successivamente, per altri 7 giorni di borsa, rispettando un intervallo di almeno 2 giorni di borsa tra ogni periodo di vendita. Resta ferma la possibilità
      di effettuare operazioni ai blocchi, previo coordinamento con Kerself .
    </p>
<p>
<i><b>e) durata del patto parasociale</b></i>
</p>
<p>
      Il vincolo di indisponibilità scadrà alla scadenza del 6° mese successivo al <i>Closing</i> dell’acquisizione da parte di Kerself di una partecipazione in Ecoware S.p.A. (tale <i>Closing</i> è previsto entro il mese di ottobre 2008).
    </p>
<p>
<i><b>f) ufficio del registro delle imprese presso cui l’impegno di lock up è depositato</b></i>
</p>
<p>
      Il Patto sarà depositato presso il Registro delle Imprese di Reggio Emilia nei termini di legge.
    </p>
<p>
      18 ottobre 2008
    </p>
<p>
<strong>[KA.3.08.1]