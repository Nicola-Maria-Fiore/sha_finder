/em>
</p>
</blockquote>
<p>
<strong>4. Soggetti che possono, tramite il Patto, esercitare il controllo sulla Società</strong>
</p>
<p>
        Non vi è nessun soggetto che singolarmente esercita il controllo sulla società.
      </p>
<p>
<strong>5. Esistenza di vincoli alla cessione delle azioni oggetto del Patto</strong>
</p>
<p>
        Il Patto contiene le seguenti principali previsioni:
      </p>
<ol>
<li>
          il divieto assoluto di cessione a terzi delle azioni conferite (mentre rimane libera l'alienazione delle azioni di proprietà dei Partecipanti che non sono conferite); ai fini di questo divieto non saranno considerati terzi né le società controllate né i familiari (ascendenti e discendenti) purché sia le une che gli altri assumano al momento del trasferimento
          gli stessi obblighi previsti dal Patto. Ai Partecipanti è consentito dare in pegno o riparto le azioni conferite riservandosi il diritto di voto.<br/>
<br/>
</li>
<li>
          il divieto di acquistare (in Borsa o fuori Borsa) azioni ordinarie della società in misura superiore al 20% delle azioni conferite da ciascuno partecipante nel sindacato; tale limite potrà essere superato d'intesa con il Presidente del sindacato qualora si verificassero in Borsa o fuori Borsa acquisti di azioni della Società con le finalità di acquisirne il
          controllo o comunque con finalità ostili. Le azioni acquistate oltre il limite dovranno essere apportate al sindacato, salva diversa determinazione assunta dalla Direzione.<br/>
<br/>
</li>
<li>
          particolari diritti di prelazione in caso di recesso di uno o più Partecipanti; il Partecipante recedente, qualora decidesse nei diciotto mesi dal momento del recesso, di cedere tutte o parte delle azioni precedentemente conferite in sindacato, dovrà infatti offrire le stesse in prelazione agli altri partecipanti; i membri del medesimo Gruppo familiare del soggetto alienante
          sono preferiti rispetto agli altri Partecipanti per quanto attiene al diritto di prelazione. Le compravendite suddette avranno luogo ad un prezzo pari alla media aritmetica delle quotazioni di chiusura registrate nelle novanta sedute di Borsa precedenti la comunicazione dell'intenzione del Partecipante di vendere le proprie azioni.<br/>
<br/>
</li>
<li>
          l'impegno a conferire in sindacato (I) tutte le nuove azioni della Società rinvenienti da aumenti di capitale mediante emissione gratuita di azioni ordinarie e/o di risparmio convertibili in azioni ordinarie così come (II) tutte le azioni ordinarie e/o azioni di risparmio convertibili in azioni ordinarie e/o obbligazioni convertibili in azioni ordinarie sottoscritte in
          occasione di aumenti di capitale a pagamento in esercizio dei diritti di opzione spettanti alle azioni di proprietà dei Partecipanti conferite in sindacato; qualora uno o più Partecipanti intendano cedere a terzi i diritti di opzione suddetti dovranno prima offrirli in prelazione agli altri Partecipanti.
        </li>
</ol>
<p>
<strong>6. Organi di Sindacato</strong>
</p>
<p>
        Il Patto prevede inoltre la formazione di una struttura direttiva del sindacato stesso (la "Direzione") composta da rappresentanti di quei Partecipanti (o gruppi di Partecipanti) che abbiano vincolato al sindacato una quota non inferiore al 3% del capitale ordinario della Società.
      </p>
<p>
        La direzione dovrà riunirsi:
      </p>
<ol>
<li>
          tre volte l'anno: la prima in occasione della presentazione del bilancio, la seconda in occasione della presentazione dei conti semestrali e la terza almeno quindici (15) giorni prima della chiusura di ciascun esercizio finanziario, in occasione della presentazione del budget per l'esercizio successivo;<br/>
<br/>
</li>
<li>
          per prendere in esame eventuali proposte di aumento di capitale sociale o di altre modifiche dello Statuto della Società;<br/>
<br/>
</li>
<li>
          per decidere sull'ammissione di nuovi Partecipanti, che sarà comunque subordinata alla previa adesione delle pattuizioni e disposizioni contenute nel Patto;<br/>
<br/>
</li>
<li>
          ogniqualvolta ne faccia richiesta il Presidente della Direzione od un socio o gruppo di soci che rappresentino almeno il 3% del capitale sociale.
        </li>
</ol>
<p>
        La Direzione provvederà, inoltre, a definire le modalità di indicazione delle persone da proporre in sede di assemblea dei soci della Società per la nomina a membro del consiglio di amministrazione o del collegio sindacale.
      </p>
<p>
<strong>7. Quorum deliberativi</strong>
</p>
<p>
        La Direzione assume le proprie decisioni con la maggioranza assoluta sia dei membri presenti sia delle azioni.
      </p>
<p>
        I singoli Partecipanti saranno comunque liberi relativamente all'esercizio del diritto di voto in assemblea anche per quanto attiene alle azioni conferite in sindacato.
      </p>
<p>
<strong>8. Cause di esclusione</strong>
</p>
<p>
        Costituiscono cause di esclusione del Partecipante dal sindacato il superamento da parte dello stesso del limite di possesso delle azioni della Società di cui al precedente punto (b).
      </p>
<p>
<strong>9. Deposito delle Azioni</strong>
</p>
<p>
        Le azioni sono depositate presso la sede società.
      </p>
<p>
        23 luglio 1997
      </p>
<p>
<b>[MA.1.97.1]