/b>
</p>
<hr/>
<p align="center">
<strong>HUIT S.à.r.l.</strong><br/>
      Capitale sociale Lire 10.619.650.000<br/>
      Sede legale in Lussemburgo, 19-21 Boulevard du Prince Henri
    </p>
<p align="center">
<strong>SEAT - PAGINE GIALLE S.p.A.<br/>
</strong> Capitale Sociale Lire L. 548.130.222.150 i. v., Codice Fiscale 12213600153<br/>
      Sede legale in Milano, Corso di Porta Vicentina 33-35
    </p>
<p align="center">
<strong>TELECOM ITALIA S.p.A.<br/>
</strong> Capitale Sociale Lire 7.426.157.226.000 - Codice Fiscale 00471850016<br/>
      Sede legale in Torino, Via Bertola 34
    </p>
<p align="center">
       
    </p>
<p>
      Con riferimento agli estratti pubblicati su questo quotidiano relativi al contratto stipulato il 15.3.2000 (il "Contratto") tra Telecom Italia S.p.A. ("TI"), Banca Commerciale Italiana S.p.A; BCFV Luxembourg S.à.r.l.; BCFV - B Luxembourg S.à.r.l.; BC CO INV Luxembourg S.à.r.l; BCIP Luxembourg S.à.r.l.; BCIP - TA Offshore L.L.C.; Cariplo Comercio
      International S.A; Clouding Serviços de Consultoria Comercial S.U. L.D.A. De Agostini Invest S.A; Investitori Associati I Gestao e Serviços LDA; Investitori Associati II Gestao &amp; Serviços LDA, Lorenzo Pellicioli (collettivamente gli "Investitori"), Huit S.à.r.l. ("Huit") e Huit II S.à.r.l. ("Huit II") avente ad oggetto
      l'integrazione delle attività di Seat Pagine Gialle S.p.A. ("Seat") e del ramo d'azienda di TI relativo alla gestione e commercializzazione di servizi, prodotti ed informazioni <em>on line,</em>nonché all'accordo avente pari oggetto stipulato in data 15.3.2000 tra TI e Seat (l'Accordo"), ai sensi delle applicabili disposizioni della normativa citata
      in epigrafe, si comunica che, in data 14.2.2001, è stato stipulato un secondo emendamento al Contratto, nonché un primo emendamento all'Accordo, il cui contenuto è, di seguito, sintetizzato. Copia di entrambi i documenti sarà depositata presso il registro delle imprese di Milano.
    </p>
<p>
<strong>Secondo Emendamento al Contratto:</strong>la clausola del Contratto che stabiliva che, entro 15 giorni lavorativi dalla data di perfezionamento della fusione per incorporazione di Tin .It S.p.A. ("Tin.it") in Seat (la "Fusione"), 10 membri del consiglio di amministrazione di Seat <ins>(su 21</ins> <ins>in carica)</ins>rassegnassero le dimissioni dalla carica e
      che nuovi amministratori indicati da TI fossero nominati per cooptazione in sostituzione di quelli cessati, è sostituita dalla previsione secondo la quale Huit II, Huit e gli Investitori faranno in modo che (i) immediatamente dopo l'approvazione da parte del Consiglio di Amministrazione di Seat del bilancio dell'esercizio chiuso al 31.12. 2000 e con effetto dalla riunione
      dell'assemblea chiamata ad approvare il predetto bilancio, tutti i membri del Consiglio di Amministrazione di Seat nominati su designazione degli Investitori rassegnino le proprie dimissioni dalla carica; (ii) contestualmente il Consiglio di Amministrazione includa nell'ordine del giorno dell'assemblea chiamata ad approvare il predetto bilancio anche (1) la nomina dei nuovi
      amministratori, previa determinazione del numero dei componenti il consiglio, nonché (2) la determinazione dei compensi spettanti agli stessi.
    </p>
<p>
<strong>Primo Emendamento all'Accordo:</strong>le disposizioni che stabiliscono che, nel periodo compreso tra la stipula dell'Accordo e la data di perfezionamento della Fusione, l'attività di Seat e di Tin.it sia gestita senza concludere contratti o porre in essere atti che eccedano i limiti della normale ed ordinaria attività di impresa, salvo diverso accordo scritto
      tra gli amministratori delegati di Seat, TI e Tin.it, si applicheranno alla sola Seat nel periodo intercorrente fra la data di stipula dell'atto di fusione e la data di nomina del nuovo Consiglio di Amministrazione di Seat (data contestualmente adeguata alla previsione contenuta nel Secondo Emendamento al Contratto) .<br/>
<br/>
<b>[SE.2.00.7]