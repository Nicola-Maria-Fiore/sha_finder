/b>
</p>
<hr/>
<p align="center">
<strong>TISCALI S.P.A.</strong>
</p>
<p align="left">
      Si rende noto che in data 7 settembre 2000 è stato sottoscritto un accordo d'integrazione (l'"Accordo") tra Tiscali S.p.A. ("Tiscali") e World Online International N.V. ("World Online"), nonché una serie di impegni irrevocabili e unilaterali (gli "Impegni"), separati gli uni dagli altri assunti (i) nei confronti di Tiscali,
      rispettivamente da Haselbeech Holdings N.V., Benquiat Corporation N.V., Mallowdale Corporation N.V. e Renato Soru e (ii) nei confronti di Tiscali e World Online, da Renato Soru. Benché si ritenga che né l'Accordo né gli Impegni possano essere considerati patti parasociali ai sensi dell'art.122 del D. Lgs. 24 febbraio 1998, n.58, si procede, su richiesta della Consob e
      ai fini di un'ampia informativa al mercato, alla presente pubblicazione.
    </p>
<p>
<strong>1. Accordo tra Tiscali e World Online</strong>
</p>
<p>
      L'Accordo, disciplinato dalla legge olandese, prevede, in sintesi, le seguenti pattuizioni.
    </p>
<p>
<strong>A. Principali Impegni di Tiscali e di World Online in relazione all'offerta pubblica di scambio.</strong>
</p>
<p>
      L'integrazione tra Tiscali e World Online sarà effettuata attraverso il lancio, da parte di Tiscali, di un'offerta pubblica di scambio di azioni di Tiscali di nuova emissione (le "Azioni Tiscali") sulla totalità delle azioni di World Online (le "Azioni World Online"). In particolare, Tiscali farà tutto quanto ragionevolmente possibile affinché
      sia lanciata, entro sei settimane dalla sottoscrizione dell'Accordo, un'offerta pubblica di scambio di Azioni Tiscali sulle Azioni World Online (l"Offerta"), ai sensi della quale gli azionisti di World Online riceveranno Azioni Tiscali per un valore di Euro 20 per ogni Azione World Online, se il prezzo delle azioni di Tiscali sarà compreso, in media, tra Euro 40,9 e
      Euro 49,4 nel periodo di dieci giorni lavorativi che termina l'ultimo giorno lavorativo precedente quello in cui l'Offerta diventerà incondizionata (il "Periodo di Riferimento"). In tal caso, il rapporto di concambio sarà pari a 0,4353 Azioni Tiscali per ogni Azione World Online. Nel caso in cui, invece, il prezzo delle azioni di Tiscali durante il Periodo di
      Riferimento sia in media inferiore a Euro 40,9, il rapporto di concambio sarà pari a 0,4891 Azioni Tiscali per ciascuna Azione World Online. Nel caso in cui, infine, il prezzo delle azioni di Tiscali durante il Periodo di Riferimento sia in media superiore a Euro 49,4, il rapporto di concambio sarà pari a 0,4049 Azioni Tiscali per ciascuna Azione World Online.
    </p>
<p>
      L'efficacia dell'Offerta è subordinata all'avveramento di determinate condizioni, il cui contenuto si può riassumere come segue: (i) l'approvazione da parte dell'assemblea straordinaria di Tiscali dell'aumento di capitale a servizio dell'Offerta, (ii) adesioni da parte di azionisti di World Online che rappresentino non meno dell'80% del capitale
      sociale e dei diritti di voto degli azionisti della stessa, o quella percentuale superiore al 50% che Tiscali voglia accettare, previo consenso scritto da parte del Consiglio di Sorveglianza di World Online, (iii) l'ottenimento di ogni nulla osta fiscale necessario e di qualsiasi altra autorizzazione necessaria al buon esito dell'operazione; (iv) il rispetto, da parte di World
      Online, delle previsioni contrattuali contenute nell'Accordo; (v) che non sia ravvisata alcuna violazione del <em>Merger Code</em>olandese da parte del <em>Dutch Merger Committee</em>, (vi) che la Consob si esprima formalmente in merito all'inesistenza, in capo ad attuali azionisti di World Online, dell'obbligo di lanciare un'offerta pubblica di acquisto sulla totalità
      delle azioni di Tiscali a seguito del completamento dell'Offerta ovvero a causa di qualsiasi accordo stipulato da detti azionisti avente ad oggetto azioni di Tiscali, (vii) che non si verifichino fatti pregiudizievoli e imprevedibili che possano avere un effetto negativo sull'attività, i profitti e le prospettive di Tiscali, World Online e delle società facenti parte dei
      rispettivi gruppi; (viii) che non siano intentati procedimenti legali rilevanti nei confronti di World Online o di società dalla stessa controllata; (ix) che non si verifichino avvenimenti di natura finanziaria, politica o economica che possano giustificare, previa consultazione con l' <em>Amsterdam Stock Exchange,</em>il ritiro dell'Offerta.
    </p>
<p>
      L'Offerta non avrà efficacia qualora le suddette condizioni non siano soddisfatte o non siano oggetto di rinuncia, ai termini e condizioni previsti nell'Accordo, entro il 31 gennaio 2001. Nel caso in cui (i) sia promossa da parte di terzi un'offerta pubblica su tutte o parte delle azioni di World Online (l'"Offerta Alternativa"), (ii) il Consiglio di
      Amministrazione o di Sorveglianza di World Online non confermino la raccomandazione agli azionisti di accettare l'Offerta, e (iii) l'Offerta Alternativa diventi incondizionata, World Online si è impegnata a corrispondere a Tiscali la somma di Euro 40 milioni.
    </p>
<p>
<strong>B. Consiglio di Amministrazione di Tiscali a seguito dell'integrazione.</strong>
</p>
<p>
      Ai sensi dell'Accordo, il Consiglio di Amministrazione di Tiscali, a seguito della conclusione dell'Offerta, dovrebbe essere composto da nove membri, 5 amministratori designati da Tiscali e 4 da World Online; le suddette società si sono altresì impegnate a mantenere per un anno dalla data di sottoscrizione dell'Accordo detta composizione nelle proporzioni sopra
      indicate. Renato Soru sarà Presidente del Consiglio di Amministrazione con poteri esecutivi e James Kinsella sarà Amministratore Delegato. Verrà costituito anche un comitato di direzione. A seguito dell'integrazione, Tiscali manterrà l'attuale denominazione sociale e la sede in Italia.
    </p>
<p>
<strong>2. Gli Impegni</strong>
</p>
<p>
      Contestualmente alla sottoscrizione dell'Accordo sono stati separatamente sottoscritti i seguenti impegni unilaterali e irrevocabili, ciascuno dei quali è separato dall'altro:
    </p>
<blockquote>
<p>
        a) Haselbeech Holdings N.V. si è impegnata irrevocabilmente e unilateralmente nei confronti di Tiscali ad (i) accettare l'Offerta, per un numero di azioni di World Online pari a 79.964.275, entro e non oltre il settimo giorno lavorativo dalla divulgazione del documento d'Offerta e a (ii) non alienare o comunque disporre delle Azioni Tiscali ricevute in concambio per un
        periodo di nove mesi dalla data in cui l'Offerta diventerà incondizionata;
      </p>
<p>
        b) Mallowdale Corporation N.V. si è impegnata irrevocabilmente e unilateralmente nei confronti di Tiscali ad (i) accettare l'Offerta, per un numero di azioni di World Online pari a 41.819.135, entro e non oltre il settimo giorno lavorativo dalla divulgazione del documento d'Offerta e a (ii) non alienare o comunque disporre delle Azioni Tiscali ricevute in concambio per un
        periodo di nove mesi dalla data in cui l'Offerta diventerà incondizionata;
      </p>
<p>
        c) Banquiat Corporation N.V. si è impegnata irrevocabilmente e unilateralmente nei confronti di Tiscali ad (i) accettare l'Offerta, per un numero di azioni di World Online pari a 20.909.360, entro e non oltre il settimo giorno lavorativo dalla divulgazione del documento d'Offerta e a (ii) non alienare o comunque disporre delle Azioni Tiscali ricevute in concambio per un
        periodo di nove mesi dalla data in cui l'Offerta diventerà incondizionata;
      </p>
<p>
        d) Renato Soru, che possiede n. 108.100.000 Azioni Tiscali, rappresentanti il 64,36% circa del capitale sociale di Tiscali, si è impegnato unilateralmente nei confronti di Tiscali a non alienare dette azioni di Tiscali per un periodo di nove mesi dalla data in cui l'Offerta diventerà incondizionata, ad eccezione di (i) una quota pari al 1,9% del capitale sociale perché
        oggetto di un precedente impegno alla vendita e di (ii) un'ulteriore quota pari al 1,6% del capitale sociale che diverrà liberamente disponibile e trasferibile dopo tre mesi dalla data in cui l'Offerta diventi incondizionata. Renato Soru ha inoltre sottoscritto un ulteriore e separato impegno unilaterale nei confronti di Tiscali e World Online, impegnandosi a votare a favore
        dell'aumento di capitale a servizio dell'Offerta alla convocanda assemblea straordinaria di Tiscali.
      </p>
<p>
        Benché, come detto, si ritiene che l'Accordo e gli Impegni non possano essere considerati patti parasociali ai sensi dell'art. 122 del D. Lgs. 24 febbraio 1998, n. 58, verranno comunque depositati nei termini di legge previsti per i patti parasociali presso il Registro delle Imprese di Cagliari.
      </p>
</blockquote>
<p>
      Cagliari, 17 settembre 2000<br/>
<br/>
<b>[TD.8.00.1]