/strong>
</p>
<hr/>
<p align="center">
       <strong>UNIPOL GRUPPO FINANZIARIO S.P.A.</strong>
</p>
<p>
      Holmo S.p.A. ("<strong>Holmo</strong>") e BNP Paribas S.A. ("<strong>BNP Paribas</strong>") comunicano di aver stipulato in data 8 febbraio 2006 una scrittura privata (la "<strong>Scrittura</strong>") che contiene alcune pattuizioni qualificabili come "patti parasociali" ai sensi dell'art. 122 del D.Lgs. 24.2.1998, n. 58 (il "<strong>Testo
      Unico</strong>") e delle applicabili disposizioni della Delibera Consob n. 11971 del 14.5.1999 (il "<strong>Regolamento Emittenti</strong>"). Tali pattuizioni riguardano, direttamente, Finsoe S.p.A. ("<strong>Finsoe</strong>") e, indirettamente, la società da questa controllata Unipol Gruppo Finanziario S.p.A., le cui azioni sono quotate sul Mercato Telematico
      Azionario organizzato e gestito da Borsa Italiana S.p.A.
    </p>
<p>
<strong>Per effetto dell’intervenuto aumento di capitale sociale di FINSOE S.p.A. deliberato, ai sensi dell’art. 2443 c.c., dal Consiglio di Amministrazione del 13.07.2012, in data 19 luglio 2012 si sono modificate:</strong>
</p>
<p>
<strong>il numero di azioni ordinarie FINSOE S.p.A. apportate al patto da Holmo S.p.A.</strong>
</p>
<p>
<strong>il numero di azioni ordinarie FINSOE S.p.A. complessivamente oggetto delle pattuizioni;</strong>
</p>
<p>
<strong>la percentuale di azioni ordinarie FINSOE S.p.A. detenuta da BNP Paribas S.A.</strong>
</p>
<p>
      la percentuale complessiva di azioni ordinarie FINSOE S.p.A. detenuta da HOLMO S.p.A. e BNP Paribas S.A..
    </p>
<p>
      Tutte le altre disposizioni, termini e condizioni previsti nei patti parasociali sono rimasti invariati.
    </p>
<p>
<strong>1. Società i cui strumenti finanziari saranno oggetto delle pattuizioni.</strong>
</p>
<p>
      Finsoe ha sede in Bologna, Piazza della Costituzione 2/2, è iscritta presso il Registro delle Imprese di Bologna, numero di iscrizione e codice fiscale 01227950373. Il capitale sociale risulta essere di Euro 1.051.009.640,64, ed è diviso in numero 2.919.471.224 azioni del valore nominale unitario di Euro 0,36.
    </p>
<p>
<strong>2. Azioni oggetto delle pattuizioni</strong>.
    </p>
<p>
      Holmo e BNP Paribas S.A. detengono, complessivamente, n. <strong><u>812.919.641</u></strong> azioni ordinarie Finsoe, corrispondenti al <strong><u>27,85%</u></strong> del capitale sociale.
    </p>
<p>
<strong>3. Soggetti aderenti alla Scrittura.</strong>
</p>
<p>
      Sono parti della Scrittura: (i) BNP Paribas S.A., la quale detiene, attualmente, n. 96.600.000, azioni ordinarie Finsoe, corrispondenti al 3,31% del capitale sociale; (ii) Holmo, che detiene, attualmente, n. <strong><u>716.319.641</u></strong> azioni ordinarie di Finsoe, corrispondenti al <strong><u>24,54%</u></strong> del capitale sociale della stessa.
    </p>
<p>
<strong>4. Contenuto delle pattuizioni.</strong>
</p>
<p>
      Le pattuizioni contenute nella Scrittura qualificabili come "patti parasociali" sono le seguenti:
    </p>
<p>
      (a) l’art. 3 (Accordo di Stabilità), il quale prevede che BNP Paribas S.A. è tenuta a mantenere la proprietà delle azioni Finsoe acquistate da Holmo;
    </p>
<p>
      (b) l’art. 5 (Consiglio di Amministrazione), il quale prevede che Holmo dovrà fare sì che almeno un membro del Consiglio di Amministrazione di Finsoe sia designato da BNP Paribas S.A..
    </p>
<p>
<strong>5. Durata delle pattuizioni.</strong>
</p>
<p>
      Le pattuizioni indicate al precedente punto 4 rimarranno in vigore fino al 27 novembre 2012.
    </p>
<p>
<strong>6. Deposito della Scrittura.</strong>
</p>
<p>
      Una copia dell’estratto è depositata presso il Registro delle Imprese di Bologna
    </p>
<p>
      20 luglio 2012
    </p>
<p>
<strong>[UA.4.12.1]