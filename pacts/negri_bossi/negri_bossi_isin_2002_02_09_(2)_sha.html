/b>
</p>
<p align="left">
<b>PATTO NON PIU' RILEVANTE AI SENSI DELL'ART. 122 D.LGS. N. 58/98, IN QUANTO RIDGEWAY HA PERSO IL CONTROLLO DELLA NEGRI BOSSI SPA IN DATA 25 FEBBRAIO 2002</b>
</p>
<hr/>
<p align="center">
        <b>NEGRI BOSSI S.P.A.</b>
</p>
<p align="left">
      1. <b>Società i cui strumenti finanziari sono oggetto dell'Accordo:</b>Negri Bossi S.p.A., con sede in Cologno Monzese (MI), V.le Europa n. 64, capitale sociale pari a Euro 23.078.000, di cui Euro 22.000.000 interamente sottoscritti e versati, rappresentato da n. 22.000.000 azioni ordinarie con valore nominale pari ad Euro 1 ciascuna ("Negri Bossi").
    </p>
<p align="left">
      In data 1 febbraio 2002 gli azionisti Francesco Baldinelli, Massimo Colombo, Carlo Nart, Ubaldo Ferrini, Gino Pelizzari, Giovanni Manzoni e Massimo Mercanti (gli "Azionisti"), a seguito dell'offerta pubblica d'acquisto preventiva parziale (l'"Offerta") lanciata nel mese di dicembre 2001 da H.P.S. S.p.A., società con sede in Imola, Via Selice Provinciale
      17/A ("H.P.S.") sul 60% del capitale sociale di Negri Bossi, hanno sottoscritto con Banca Akros S.p.A. ("Banca Akros") ed Abaxbank S.p.A. ("Abaxbank") un accordo (l'"Accordo") che, condizionatamente al buon esito dell'Offerta, prevede una deroga ai vincoli di lock up assunti dagli Azionisti nei confronti di Banca Akros ed Abaxbank con
      l'accordo di lock up sottoscritto in data 29 ottobre 2001 (l'"Accordo di Lock Up").
    </p>
<p align="left">
      2. <b>Oggetto dell'Accordo:</b>l'Accordo concerne n. 2.100.000 azioni ordinarie Negri Bossi di cui gli Azionisti sono titolari (le "Azioni"), rappresentanti il 9.54% del capitale sociale Negri Bossi sottoscritto e versato.
    </p>
<p align="left">
      3. <b>Contenuto e durata dell'Accordo:</b>l'Accordo prevede:
    </p>
<p align="left">
      - la conferma che gli Azionisti possono apportare all'Offerta le Azioni;
    </p>
<p align="left">
      - che, fino al decorso di 9 (nove) mesi dalla data di chiusura dell'Offerta, gli Azionisti si impegnino a non costituire in pegno e a non vendere, offrire e, in generale, a non effettuare atti di disposizione aventi ad oggetto le Azioni rimaste nella rispettiva titolarità successivamente all'esaurimento dell'Offerta (le "Azioni residue") ad un prezzo inferiore ad
      Euro 2,85 per azione, senza il preventivo consenso scritto di Banca Akros e Abaxbank, ferma restando la possibilità da parte di Banca Akros ed Abaxbank, d'accordo tra le stesse, di consentire deroghe a quanto sopra previsto in presenza di fondate ragioni;
    </p>
<p align="left">
      - che entro 10 (dieci) giorni di calendario dalla data di pagamento del corrispettivo dell'Offerta così come indicata nel Documento d'Offerta, gli Azionisti costituiscano in deposito presso Banca Akros le Azioni residue e mantengano le stesse in deposito presso Banca Akros fino al decorso di 9 (nove) mesi dalla data di chiusura dell'Offerta.
    </p>
<p align="left">
      L'efficacia dell'Accordo è sospensivamente condizionata all'esito positivo dell'Offerta, ossia all'effettivo acquisto da parte di H.P.S. delle azioni di Negri Bossi (la "Condizione"); pertanto per tutta la durata dell'Offerta stessa e, successivamente, sino all'avveramento della Condizione continueranno a trovare applicazione, per le Azioni non
      consegnate in adesione all'Offerta, le disposizioni dell'Accordo di Lock Up. Decorso il periodo di 9 (nove) mesi dalla data di chiusura dell'Offerta l'Accordo non troverà più applicazione.
    </p>
<p align="left">
      Nel caso in cui la Condizione non si sia avverata, l'Accordo non entrerà in vigore e le disposizioni dell'Accordo di Lock Up conserveranno piena validità ed efficacia.
    </p>
<p align="left">
      4. <b>Deposito:</b>l'Accordo di cui al presente estratto è stato comunicato a Consob e verrà depositato presso l'Ufficio del Registro delle imprese di Milano ai sensi di legge.
    </p>
<p align="left">
      9 febbraio 2002
    </p>
<p align="left">
<b>[NC.4.02.1]