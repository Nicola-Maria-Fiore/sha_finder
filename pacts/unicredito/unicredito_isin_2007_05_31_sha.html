/strong>
</p>
<hr/>
<p>
<strong>UNICREDIT</strong> - Società per Azioni. Sede Sociale: GENOVA Via Dante, 1 - Direzione Centrale: MILANO Piazza Cordusio, iscrizione al Registro delle Imprese di Genova (Tribunale di Genova), codice fiscale e partita IVA n° 00348170101, iscritta all'Albo delle Banche e capogruppo del Gruppo Bancario UniCredito Italiano, Albo dei Gruppi Bancari: cod. 3135.1 - Aderente al
      Fondo Interbancario di Tutela dei Depositi - capitale sociale € 5.222.465.096,50, interamente versato.
    </p>
<p>
<b>CAPITALIA</b> - Società per Azioni - Sede sociale in Roma, Via Marco Minghetti, 17 - Capitale sociale € 3.119.605.842 - Registro delle Imprese di Roma Codice Fiscale 00644990582 - Aderente al Fondo Interbancario di Tutela dei Depositi - La Società è iscritta all'Albo delle Banche ed è Capogruppo del Gruppo CAPITALIA iscritto all'Albo dei Gruppi Bancari
      UniCredito Italiano S.p.A. ("UniCredit") e Capitalia S.p.A. ("Capitalia") comunicano che nell'ambito della prospettata aggregazione, da realizzarsi mediante la fusione per incorporazione di Capitalia in UniCredit, è stato sottoscritto fra le due società un accordo integrativo il cui contenuto è di seguito trascritto:
    </p>
<p align="center">
<b>"ACCORDO INTEGRATIVO</b>
</p>
<p align="center">
<b>nell'ambito della fusione per incorporazione di Capitalia S.p.A. in UniCredit S.p.A.</b>
</p>
<p>
      Il presente Accordo viene concluso tra Capitalia S.p.A. ("<b>Capitalia</b>"), in persona del proprio Presidente, Dott. Cesare Geronzi, e UniCredit S.p.A., in persona del proprio Amministratore Delegato, Dott. Alessandro Profumo ("<b>UniCredit</b>" e insieme con Capitalia le "<b>Banche</b>"), nel quadro delle intese raggiunte in merito alla fusione per
      incorporazione di Capitalia in UniCredit (la "<b>Fusione</b>"), come riflesse nel progetto di fusione che viene allegato all'accordo (il "<b>Progetto di Fusione</b>") e nelle Relazioni degli Amministratori (le "<b>Relazioni degli Amministratori</b>") oggi approvati dai rispettivi Consigli di Amministrazione di Capitalia e UniCredit. Come parte integrante di
      tali intese, con l'obiettivo di facilitare l'integrazione tra i due gruppi e di sfruttare appieno le opportunità derivanti  dall'unione dei valori culturali e tradizionali di cui le parti sono portatrici, Capitalia ed UniCredit hanno convenuto quanto segue.
    </p>
<p>
<b>1. RAPPRESENTANZE NEI RISPETTIVI CONSIGLI</b>
</p>
<p>
      1.1 Nel più breve tempo possibile dopo l'approvazione del Progetto di Fusione da parte delle rispettive assemblee di UniCredit e Capitalia: (i) il Consiglio di Amministrazione di UniCredit, previe dimissioni di quattro degli attuali membri del Consiglio stesso, provvederà a cooptare in sostituzione dei dimissionari i Signori Dott. Cesare Geronzi, Dott. Donato Fontanesi, Ing.
      Salvatore Ligresti e Dott. Salvatore Mancuso; e (ii) il Consiglio di Amministrazione di Capitalia, previe dimissioni di quattro degli attuali membri del Consiglio stesso, provvederà a cooptare in sostituzione dei dimissionari quattro amministratori di designazione di UniCredit.
    </p>
<p>
      1.2 La cooptazione sarà subordinata alla assenza di cause di incompatibilità ai sensi dell'art. 2390 del codice civile o delle applicabili norme di vigilanza a carico dei consiglieri cooptati, dandosi le Parti atto che costituisce causa di incompatibilità alla nomina a Consigliere e alla conservazione della carica la titolarità di cariche in istituti bancari non
      appartenenti al Gruppo Capitalia o, rispettivamente, UniCredit.
    </p>
<p>
      1.3 Il mandato dei consiglieri cooptati da UniCredit, subordinatamente alla conferma della nomina da parte dell'assemblea di UniCredit ai sensi dell'art. 2386 del codice civile, scadrà insieme con quello del Consiglio di UniCredit in carica all'atto della loro nomina.
    </p>
<p>
      1.4 Il mandato dei consiglieri cooptati da Capitalia, subordinatamente alla conferma della nomina da parte dell'assemblea di Capitalia ai sensi dell'art. 2386 del codice civile, scadrà alla data di produzione degli effetti della Fusione.
    </p>
<p>
      1.5 Al Dottor Geronzi, a seguito della cooptazione nel Consiglio di Amministrazione di UniCredit, sarà attribuita la carica di Vice-Presidente del Consiglio, nonché, a seguito della modifica statutaria prevista nel Progetto di Fusione, la carica di Presidente del Comitato Esecutivo; inoltre, al Dott. Geronzi sarà attribuito il ruolo di Vicario del Presidente e la delega con
      riferimento alle partecipazioni detenute dalla società riveniente dalla Fusione in Mediobanca S.p.A., Pirelli S.p.A., RCS S.p.A. e Generali S.p.A.
    </p>
<p>
      1.6 Qualora uno dei consiglieri che devono essere cooptati nel Consiglio di UniCredit ai sensi del precedente art. 1.1 (i) non volesse o non potesse accettare la carica, al suo posto sarà cooptato nel Consiglio di UniCredit il Prof. Berardino Libonati; qualora il Dott. Geronzi non volesse o non potesse assumere la carica di consigliere di UniCredit, o cessasse dalla carica prima della
      scadenza del mandato del Consiglio, il Prof. Libonati sarà altresì nominato Vice-Presidente del Consiglio di UniCredit.
    </p>
<p>
      1.7 Qualora alcuno dei Consiglieri cooptati da UniCredit ai sensi dell' art. 1.1 (i) cessasse dalla carica prima della scadenza del mandato del Consiglio, in deroga alle norme di corporate governance adottate da UniCredit, il nome del candidato a sostituire il consigliere cessato sarà indicato al Comitato Nomine di UniCredit da quello, tra i consiglieri cooptati, che rivestirà
      la carica di Vice-Presidente. Il Comitato Nomine di UniCredit, verificata l'assenza di cause di incompatibilità, provvederà ad indicare il nome del candidato così designato per la sostituzione del consigliere cessato.
    </p>
<p>
      1.8 Gli accordi di cui al presente art. 1 verranno meno alla scadenza del mandato del Consiglio di Amministrazione di UniCredit in carica all'atto della Fusione.
    </p>
<p>
<b>2. RAPPRESENTANZE NEI CONSIGLI DI BANCA DI ROMA, BANCO DI SICILIA, MCC E FINECO</b>
</p>
<p>
      2.1 In occasione del rinnovo dei Consigli di Amministrazione di Banca di Roma, Banco di Sicilia, MCC e Fineco che verrà effettuato a seguito del perfezionamento della Fusione, UniCredit farà sì che almeno il 40% dei consiglieri nominati siano scelti tra coloro che ricoprono tale carica nei rispettivi Consigli di Amministrazione di tali società all'atto della fusione
      e/o tra esponenti di rilievo della comunità economico-imprenditoriale delle regioni nelle quali le banche operano.
    </p>
<p>
      2.2 In deroga alle norme di corporate governance adottate da UniCredit, il nome dei consiglieri di cui all'art. 2.1 che precede sarà indicato al Comitato Nomine di UniCredit da quello, tra i consiglieri cooptati ai sensi dell'art. 1.1, che rivestirà la carica di Vice-Presidente. Il Comitato Nomine di UniCredit, verificata l'assenza di cause di incompatibilità,
      provvederà ad indicare il nome dei candidati così designati per la nomina nei rispettivi Consigli di Amministrazione.
    </p>
<p>
      2.3 Tutti gli accordi di cui al presente art. 2 verranno meno alla scadenza del primo triennio dopo il perfezionamento della Fusione.
    </p>
<p>
<b>3. PARTECIPAZIONE IN MEDIOBANCA</b>
</p>
<p>
      3.1 In relazione alla partecipazione in Mediobanca S.p.A. ("<b>Mediobanca</b>"), Capitalia ed UniCredit concordano sull'obiettivo di scendere, entro la fine dell'anno 2007, alla quota del 9,39% dando mandato irrevocabile a Mediobanca di collocare l'eccedenza risultante a seguito della Fusione, nell'ambito del patto di sindacato Mediobanca, anche in favore di nuovi
      investitori che non conducano attività che possano determinare conflitti di interesse con Mediobanca.
    </p>
<p>
<b>4. STIPULA DELL' ATTO DI FUSIONE</b>
</p>
<p>
      4.1 Capitalia e UniCredit si impegnano reciprocamente a sottoscrivere l'atto di fusione nel più breve termine ragionevolmente possibile dopo il rilascio delle autorizzazioni di legge cui la stipula dell'atto di fusione è subordinata.
    </p>
<p>
      4.2 Le Banche si danno reciprocamente atto che la realizzazione della Fusione è subordinata alle necessarie approvazioni da parte dei rispettivi organi sociali, nonché delle competenti autorità di vigilanza, per l'ottenimento delle quali autorizzazioni le Banche si impegnano a collaborare."
    </p>
<p>
      31 maggio 2007
    </p>
<p>
<strong>[UB.1.07.1]