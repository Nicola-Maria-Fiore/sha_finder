<html>
<head>
<title>
      GABETTI HOLDING SPA
    </title>
<meta content="stp" name="subjectList"/>
<meta content="223193" name="linkid"/>
<meta content="GABETTI HOLDING SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="GABETTI HOLDING SPA" name="SOCIETA"/>
<meta content="stpatti" name="ss_table"/>
<meta content="2011-06-29" name="date"/>
<meta content="N;marciano;1263814977166" name="synchro"/>
<meta content="75631" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<font size="+0">  <b>GABETTI HOLDING S.P.A.</b></font>
</p>
<p>
<font size="+0"><strong>Accordo tra La Gaiana S.p.A.,</strong> con sede in Genova,in persona del dott. Ugo Giordano <strong>e Gabetti</strong> dott. Elio,residente in Milano </font>
</p>
<p>
<font size="+0"><strong>Premesso</strong></font>
</p>
<p>
<font size="+0">- il dott.Elio Gabetti è titolare di azioni della GABETTI HOLDING S.p.A.(con sede in Milano,VIA UGO BASSI,n.4/B);</font>
</p>
<p>
<font size="+0">- LA GAIANA S.p.A.è titolare di azioni della stessa GABETTI HOLDING S.p.A.;</font>
</p>
<p>
<font size="+0">- i due soggetti sono sinergici nella complessiva attività aziendale del Gruppo Gabetti.</font>
</p>
<p>
<font size="+0"><strong>Si conviene</strong></font>
</p>
<p>
<font size="+0">1) qualora la LA GAIANA S.p.A.intenda cedere in tutto o in parte le azioni GABETTI HOLDING S.p.A.di cui sarà titolare a tale data,è tenuta a concedere al dott.Elio Gabetti la prelazione,con comunicazione da inviare a mezzo raccomandata a.r.contenente:</font>
</p>
<p>
<font size="+0">- il numero delle azioni che intende cedere;</font>
</p>
<p>
<font size="+0">-il prezzo della cessione;</font>
</p>
<p>
<font size="+0">- i tempi e le modalità di pagamento;</font>
</p>
<p>
<font size="+0">- eventuali altre condizioni.</font>
</p>
<p>
<font size="+0">Il beneficiario potrà, per sé o per soggetto da designare, esercitare la prelazione entro 60 giorni a mezzo raccomandata a.r.: il pagamento dovrà avvenire non oltre 30 giorni dall 'esercizio della prelazione.</font>
</p>
<p>
<font size="+0">In caso di non puntuale e/o integrale pagamento del prezzo,si risolverà di diritto l 'acquisto da parte del beneficiario, ed il cedente sarà libero di cedere liberamente a terzi.</font>
</p>
<p>
<font size="+0">2) Qualora il dott.Elio Gabetti intenda cedere in tutto o in parte le azioni GABETTI HOLDING S.p.A.di cui sarà titolare a tale data, è tenuto a richiedere alla LA GAIANA S.p.A.a mezzo raccomandata a.r.se la stessa intenda in via alternativa:</font>
</p>
<p>
<font size="+0">a) o cedere insieme al dott.Elio Gabetti le proprie azioni a terzi allo stesso prezzo ed alle stesse modalità di pagamento;</font>
</p>
<p>
<font size="+0">b) ovvero se la stessa intenda acquistare (prelazione)le azioni che il dott.Elio Gabetti intende cedere a terzi.</font>
</p>
<p>
<font size="+0">In relazione alle ipotesi alternative di cui sopra,il dott.Elio Gabetti dovrà indicare nella predetta comunicazione:</font>
</p>
<p>
<font size="+0">- il numero delle azioni che intende cedere;</font>
</p>
<p>
<font size="+0">- il prezzo della cessione;</font>
</p>
<p>
<font size="+0">- i tempi e le modalità di pagamento;</font>
</p>
<p>
<font size="+0">- eventuali altre condizioni.</font>
</p>
<p>
<font size="+0">La LA GAIANA S.p.A. dovrà, entro i successivi 60 giorni,comunicare al dott.Elio Gabetti a mezzo raccomandata a.r. quale delle due opzioni intende esercitare e ciò con le seguenti modalità:</font>
</p>
<p>
<font size="+0">a.a) ove l 'esercizio riguardi la covendita,la LA GAIANA S.p.A.si impegna a dare corso all 'esecuzione della cessione delle azioni al cessionario indicato dal dott.Elio Gabetti nei termini dallo stesso indicati:in caso di inadempimento all 'esecuzione della vendita, ferma la libertà per il dott.Elio Gabetti di cedere le proprie azioni,sarà a carico
      della LA GAIANA S.p.A.,a favore del dott.Elio Gabetti,una penale pari al 20%del prezzo di vendita delle azioni della LA GAIANA S.p.A.;</font>
</p>
<p>
<font size="+0">b.b) ove l 'esercizio riguardi la prelazione, la LA GAIANA S.p.A.dovrà effettuare il pagamento del prezzo non oltre 30 giorni dall 'esercizio della prelazione.</font>
</p>
<p>
<font size="+0">In caso di non puntuale e/o integrale pagamento del prezzo,si risolverà di diritto l 'acquisto da parte del beneficiario, ed il cedente sarà libero di cedere liberamente a terzi.</font>
</p>
<p>
<font size="+0">3) Le parti sono esonerate dalle obbligazioni di prelazione e di covendita,qualora le azioni cedute non superino nel corso dell 'anno solare il 5%del rispettivo pacchetto azionario. </font>
</p>
<p>
<font size="+0">Inoltre, il dott. Elio Gabetti è esonerato dalle obbligazioni di cui al precedente art.2,qualora ceda le proprie azioni nell 'ambito della propria famiglia, con obbligo, però, di far assumere dal cessionario l 'obbligazione contenuta nel presente accordo.</font>
</p>
<p>
<font size="+0">Qualora il dott.Elio Gabetti ceda solo in parte le proprie azioni (in misura,tuttavia,eccedente il citato 5%del proprio pacchetto azionario),la LA GAIANA S.p.A. potrà chiedere la covendita esclusivamente per una quota percentuale del proprio pacchetto azionario proporzionale a quella cui corrisponde la cessione rispetto al pacchetto azionario del dott.Elio
      Gabetti.</font>
</p>
<p>
<font size="+0">4) Il presente accordo avrà durata di tre anni ed alla scadenza sarà automaticamente rinnovato,salvo disdetta di una delle parti con preavviso di tre mesi,e così di seguito:in ogni caso il presente accordo cesserà nel momento in cui una delle due parti abbia ridotto la sua partecipazione azionaria nella GABETTI HOLDING S.p.A. al di sotto del 2%del
      capitale sociale.</font>
</p>
<p>
<font size="+0">30 luglio 2003</font>
</p>
<p>
<font size="+0"><b>[GF.1.03.1]