/strong>
</p>
<hr/>
<p align="center">
<strong>UNIONE DI BANCHE ITALIANE S.p.A.</strong>
</p>
<p>
      È stato stipulato un accordo (il <strong>Patto</strong>) per la costituzione di un <strong>Sindacato</strong> azionario (il Sindacato) tra soci di UBI Banca S.p.A. (di seguito, anche, UBI Banca) avente la finalità di rafforzare la coesione e la collaborazione dei soci nell’ottica di sviluppo della Banca, derivata dalla fusione di Banca Lombarda e Piemontese S.p.A. e Banche
      Popolari Unite scpa nel rispetto dei principi, tradizionalmente perseguiti, e dei valori che caratterizzano la Banca e il suo legame con i territori di (storico) insediamento:
    </p>
<p align="center">
      * * *
    </p>
<p>
<strong>1. Società</strong>
</p>
<p>
      Il Patto ha ad oggetto le azioni di Unione di Banche Italiane S.p.A. (“<strong>UBI</strong> <strong>Banca</strong>”), con sede in Bergamo, Piazza Vittorio Veneto n. 8, C.F. e P.IVA n. 03053920165, iscritta nel Registro delle Imprese di Bergamo, Capogruppo del Gruppo Bancario Unione di Banche Italiane, con capitale sociale di € 2.254.371.430,00 interamente versato,
      rappresentato da n. 901.748.572 azioni nominative prive di valore nominale e tutte aventi diritto di voto.
    </p>
<p>
<strong>2. Azioni Sindacate</strong>
</p>
<p>
      Alla data di entrata in vigore del Patto (17 febbraio 2016) sono state complessivamente apportate al Sindacato n. 107.765.134 azioni ordinarie (“<strong>Azioni Sindacate</strong>”), pari al 11,95 % del totale dei diritti di voto rappresentativi del capitale sociale di UBI Banca.
    </p>
<p>
<strong>3. Partecipanti al Patto</strong>
</p>
<p>
      Alla data di entrata in vigore del Patto vi hanno aderito n. 173 azionisti, raggruppati in 39 Gruppi, complessivamente titolari di n. 107.765.134 Azioni Sindacate, pari al 11,95% del totale dei diritti di voto rappresentativi del capitale sociale di UBI Banca. I Partecipanti al Sindacato si riuniscono in “Gruppi” costituiti da un “Capogruppo” e da
      “Aderenti” che conferiscono, come condizione essenziale della partecipazione al Sindacato, contestualmente alla sottoscrizione del Patto, al “Capogruppo” procura irrevocabile, in quanto rilasciata anche nell’interesse degli altri Partecipanti per tutta la durata del Sindacato, a rappresentarli nelle Assemblee dei Capigruppo ed in genere nei rapporti con il
      Sindacato conseguenti alla adesione allo stesso come per inviare agli organi del Sindacato ed alle Autorità competenti le dichiarazioni e comunicazioni previste dal presente Patto.
    </p>
<p>
      Ciascun Gruppo è costituito da Partecipanti che conferiscono complessivamente almeno 500.000 azioni. Un singolo Partecipante che detiene singolarmente un numero non inferiore a 500.000 azioni può costituire un Gruppo anche se non rappresenta alcun Aderente.
    </p>
<p>
      I Partecipanti sottoscrittori del Patto hanno indicato il numero di azioni detenute e non vincolate in Sindacato che non eccedono e non potranno eccedere per tutta la durata del Sindacato il 30% di quelle vincolate.
    </p>
<p>
      Dei Partecipanti hanno apportato azioni rappresentative più dell’1% dei diritti di voto i seguenti soggetti:
    </p>
<ul>
<li>
        Fondazione Banca del Monte di Lombardia che ha sindacato n. 14.411.631 azioni (1,598 % sulle azioni con diritto di voto e 13,37% su quelle sindacate;
      </li>
<li>
        Upifra S.A. che ha sindacato n. 9.000.000 di azioni (0,998% sulle azioni con diritto di voto e 8,35% su quelle sindacate) e detiene ulteriori 710.178 azioni (0,079% sulle azioni con diritto di voto).
      </li>
</ul>
<p>
      I Capigruppo, insieme ai rispettivi Aderenti rappresentati, potranno effettuare ulteriori apporti di azioni in Sindacato, previo assenso dell'Assemblea dei Capigruppo con una maggioranza del 51% delle azioni sindacate, sempreché la partecipazione complessivamente rappresentata non superi il limite del 5% dell'intero capitale della Banca.
    </p>
<p>
      Nessun Partecipante in virtù del Patto esercita controllo su UBI Banca.
    </p>
<p>
<strong>4. Nuove adesioni</strong>
</p>
<p>
      Il Sindacato è aperto a nuove adesioni da parte di soci che aderiscano a Gruppi che vincolino un numero di azioni non inferiori a 500.000.
    </p>
<p>
      Le domande di nuove adesioni devono essere presentate nel corso del mese di giugno 2016, ovvero nel corso del mese di gennaio per gli anni successivi di vigenza del Patto.
    </p>
<p>
      Sulle domande di nuova adesione delibera l’assemblea dei Capogruppo, con una maggioranza non inferiore al 75% delle azioni sindacate. L’ammissione può essere condizionata alla fissazione di limiti alle azioni apportate al Sindacato e/o detenibili al di fuori dello stesso.
    </p>
<p>
<strong>5. Contenuto e tipologia del Patto</strong>
</p>
<p>
      Il Patto disciplina la presentazione della lista per la nomina del Consiglio di Sorveglianza di UBI Banca e l’esercizio del diritto attribuito alle Azioni Sindacate (art. 122, co. 1, TUF) per la nomina dello stesso, l’obbligo di preventiva consultazione tra i titolari delle Azioni Sindacate (art. 122, co. 5, lett. <em>a</em>, TUF), nonché alcuni limiti alla circolazione di
      queste ultime (art. 122, co. 5, lett. <em>b</em>, TUF).
    </p>
<p>
      Più precisamente:
    </p>
<p>
<em>obblighi di voto</em><br/>
      I Capigruppo si impegnano a riunirsi in Assemblea per approvare, con una maggioranza del 51% delle azioni sindacate, la lista per la nomina del Consiglio di Sorveglianza che i Partecipanti si impegnano a votare con tutte le Azioni UBI possedute. Eguale impegno è assunto per la sostituzione da parte dell’Assemblea di UBI di membri del Consiglio di Sorveglianza venuti a cessare.
    </p>
<p>
<em>obblighi di consultazione</em><br/>
      Inoltre e comunque i Partecipanti si impegnano a consultarsi preventivamente con riguardo alle materie di relazione alle quali è chiamata a deliberare l’Assemblea ordinaria e straordinaria di UBI.
    </p>
<p>
<em>circolazione delle azioni</em><br/>
      È ammesso il recesso dal Sindacato anche prima della scadenza con tutte le azioni conferite dal Sindacato nel mese di gennaio e luglio di ogni anno dandone comunicazione tramite il proprio capogruppo al Presidente del Sindacato.
    </p>
<p>
      Ciascun partecipante può liberamente cedere in qualunque momento parte delle azioni conferite al Sindacato, salvo che nel periodo intercorrente tra la data di presentazione della lista per la nomina del Consiglio di Sorveglianza e la data dell’Assemblea di UBI che delibera in merito alla nomina del Consiglio di Sorveglianza, dandone comunicazione tramite il proprio Capogruppo al
      Presidente.
    </p>
<p>
<em>clausole penali</em><br/>
      Non sono previste clausole penali.
    </p>
<p>
<em>deposito delle azioni</em><br/>
      Le azioni sindacate devono essere depositate presso <strong></strong>banche appartenenti al Gruppo UBI, o, su autorizzazione del Presidente, presso altro istituto bancario.
    </p>
<p>
<strong>6. Organi del Patto</strong>
</p>
<p>
      Gli organi del Patto sono il Presidente (d’ora in poi, “Presidente”), i Vice Presidenti, il Comitato di Presidenza, l’Assemblea dei Capigruppo, la Segreteria del Patto ed il Collegio dei Probiviri.
    </p>
<div style="margin-left: 6em">
<p>
<em>6.1 Presidente</em>
</p>
</div>
<p>
      Il Presidente provvede a convocare l'Assemblea dei Capigruppo ogni volta che lo ritiene opportuno e nei casi espressamente previsti.
    </p>
<div style="margin-left: 6em">
<p>
<em>6.2 Vice presidenti</em>
</p>
</div>
<p>
      Sono nominati due Vice Presidenti del Patto da parte dell'Assemblea dei Capigruppo.
    </p>
<p>
      In caso di assenza o impedimento del Presidente, le funzioni sono eserciate dal Vice Presidente più anziano d'età o in caso di assenza o impedimento di quest'ultimo dall'altro Vice Presidente.
    </p>
<div style="margin-left: 6em">
<p>
<em>6.3 Comitato di Presidenza</em>
</p>
</div>
<p>
      Il Comitato di Presidenza è composto dal Presidente e dai due Vice Presidenti del Patto e da un numero di componenti variabile fra 6 e 12 eletti fra i Capigruppo previa determinazione del loro numero, dall’assemblea dei Capigruppo con una maggioranza del 60% delle azioni conferite.
    </p>
<p>
      Il Comitato si riunisce ogniqualvolta il Presidente del Patto – Presidente delle riunioni medesime – ritenga opportuno convocarlo e, in ogni caso, quando è necessario procedere alla nomina da parte dell’Assemblea di UBI Banca di uno o più membri del Consiglio di Sorveglianza.
    </p>
<p>
      Il Comitato ha il compito di assistere, con funzioni istruttorie, consultive e propositive, l’Assemblea dei Capigruppo per la predisposizione della lista per la nomina del Consiglio di Sorveglianza da depositare ai sensi dello Statuto di UBI Banca, o per l’individuazione di candidati per l’integrazione del Consiglio di Sorveglianza.
    </p>
<p>
      Il Comitato svolge altresì attività istruttoria per la presentazione all’Assemblea dei Capigruppo degli argomenti posti all’ordine del giorno delle Assemblee ordinarie e straordinarie convocate da UBI Banca.
    </p>
<div style="margin-left: 6em">
<p>
<em>6.4 Assemblea dei Capigruppo</em>
</p>
</div>
<p>
      L’Assemblea dei Capigruppo è convocata dal Presidente per iscritto, anche mediante telegramma, <em>facsimile</em> o <em>email</em>, da inviare ai Capigruppo con almeno 3 giorni di preavviso, con l’indicazione degli argomenti da trattare. In caso di assoluta urgenza tale termine potrà essere ridotto a 48 ore. In mancanza delle formalità suddette, l'Assemblea
      dei Capigruppo si reputa regolarmente costituita quando sono presenti o rappresentati tutti i Capigruppo.
    </p>
<p>
      Fuorché nei casi espressamente previsti, l'Assemblea dei Capigruppo delibera con il voto favorevole della maggioranza delle azioni sindacate.
    </p>
<p>
      Ciascun Capogruppo vota in modo inscindibile per tutte le azioni da lui rappresentate. Ai fini del computo del <em>quorum</em> deliberativo, qualora si verifichi una delle previste ipotesi di estinzione del mandato in capo a taluni dei Capigruppo e fino a quando non verrà attuata la sostituzione del Capogruppo cessato, non si terrà conto del numero di azioni dal medesimo già
      rappresentate.
    </p>
<p>
      Ogni Capogruppo può farsi rappresentare in Assemblea da altro Capogruppo mediante delega scritta. Non possono essere conferite più di cinque deleghe ad ogni Capogruppo.
    </p>
<p>
      L'assemblea è presieduta dal Presidente del Patto o, in sua assenza, dal Vice Presidente anziano di età, o in assenza anche di quest’ultimo, dall’altro Vice Presidente.
    </p>
<p>
      Segretario dell'Assemblea è uno dei segretari del Patto designato dall'Assemblea.
    </p>
<p>
      I verbali relativi alle riunioni assembleari dovranno essere sottoscritti dal Presidente e dal Segretario dell'Assemblea.
    </p>
<div style="margin-left: 6em">
<p>
<em>6.5 Segreteria del Patto</em>
</p>
</div>
<p>
      Due Segretari compongono la Segreteria del Patto e sono nominati dall'Assemblea dei Capigruppo anche tra estranei al Patto, durano in carica sino a rinuncia o revoca.<br/>
      Tutte le comunicazioni previste dal presente statuto, salvo quelle che, per espressa disposizione statutaria, debbono essere indirizzate al Presidente del Patto, devono essere trasmesse ai due Segretari presso l'unico domicilio dagli stessi indicato all' atto della loro nomina.
    </p>
<blockquote>
<blockquote>
<blockquote>
<p>
            6.6 <em>Collegio dei Probiviri</em>
</p>
</blockquote>
</blockquote>
</blockquote>
<p>
      Il Collegio dei Probiviri, composto da tre persone, è nominato dall'Assemblea dei Capigruppo per tutta la durata del Patto. L'Assemblea provvederà altresì all'integrazione qualora per qualsiasi causa venisse a mancare il numero anzidetto.
    </p>
<p>
      Eventuali divergenze che insorgessero tra i Partecipanti a seguito dei presenti accordi dovranno essere rimesse al Collegio dei Probiviri il quale dovrà ricercare l’amichevole risoluzione secondo equità. Qualora la questione rimanga irrisolta - per espressa dichiarazione del Collegio dei Probiviri o perché sono inutilmente trascorsi due mesi dalla rimessione della
      vertenza al Collegio stesso - gli interessati dovranno far ricorso al Collegio Arbitrale.
    </p>
<p align="center">
      * * *
    </p>
<p>
      I Partecipanti in sede di sottoscrizione del Patto hanno nominato i componenti degli organi del Sindacato, sino alla scadenza del Sindacato stesso.
    </p>
<p>
<strong>7. Durata del Patto - Rinnovo</strong>
</p>
<p>
      La durata del Patto è fissata al 10 febbraio 2019.
    </p>
<p>
      L’ultima sottoscrizione è avvenuta in data 17 febbraio 2016 e la sua efficacia decorre da tale data.
    </p>
<p>
      Alla scadenza il Patto si rinnoverà tacitamente per la durata di tre anni, di triennio in triennio, salvo che i titolari di Azioni Sindacate esercitino il diritto di recedere dal Patto entro l’ultimo giorno del terzo mese precedente a quello della scadenza. In caso di recesso solo da parte di taluni di essi, il Patto si rinnoverà fra gli altri titolari di Azioni Sindacate,
      purché rimangano vincolate nel Patto azioni che rappresentino almeno il 5% del capitale della Banca aventi diritto di voto.
    </p>
<p>
<strong>8. Deposito del Patto. Sito internet</strong>
</p>
<p>
      Il Patto è stato depositato presso l’Ufficio del Registro delle Imprese di Bergamo in data 17 febbraio 2016.
    </p>
<p>
      Il sito internet sul quale il presente documento è pubblicato è www.ubibanca.it
    </p>
<p>
      18 febbraio 2016
    </p>
<p>
<strong>[UC.4.16.1]