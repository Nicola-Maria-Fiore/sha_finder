/b>
</p>
<hr/>
<p align="center">
<b>COGEME SET SPA</b>
</p>
<p>
      Si rende nota l'esistenza di un patto parasociale (di seguito “Patto”) stipulato tra tutti i soci, di seguito indicati, di TMS - EKAB Srl, la quale controlla di diritto ex art. 2359 primo comma, n. 1 c.c. la società COGEME SET SpA, con sede in Milano, via Pietro Panzeri n.15, iscritta al Registro Imprese di Milano con numero 10367480158, le cui azioni sono state ammesse
      alle negoziazioni sul mercato Expandi a seguito di provvedimento di Borsa Italiana n .4999 del 4 dicembre 2006 e di nulla osta di Consob comunicato con nota del 6 dicembre 2006 n. 6096901.
    </p>
<p>
      1. Società i cui strumenti finanziari sono oggetto del Patto
    </p>
<p>
      La società, le cui quote sono oggetto del Patto, è la TMS-EKAB Srl, società di diritto italiano, con sede in Piacenza, Via Poggiali n.43, codice fiscale 01356930337, iscritta al Registro Imprese della C.C.I.A.A. di Piacenza nr. 01356930337, capitale sociale 100.000,00 diviso in nr. 100.000 quote del valore di euro uno cadauna.
    </p>
<p>
      2. Durata del Patto
    </p>
<p>
      Il Patto è entrato in vigore tra i Soci Sindacati dalle ore 00:001 del 26 settembre 2006 e ha durata di tre anni con decorrenza da tale data.
    </p>
<p>
      3. Strumenti finanziari oggetto del Patto
    </p>
<p>
      Gli strumenti finanziari oggetto del Patto sono nr. 100.000,00 quote, pari al 100% del capitale sociale della società TMS-EKAB Srl. I Soci Sindacati hanno assunto l'obbligo di vincolare al Patto il 100% delle Azioni di TMS-EKAB Srl possedute da ciascun Socio Sindacato.
    </p>
<p>
      4. Soggetti aderenti al Patto
    </p>
<p>
      La tabella che segue indica tutti i soggetti (Soci Sindacati) che hanno sottoscritto il Patto, nonché le azioni vincolate al Patto e il rapporto percentuale rispetto alla totalità del capitale sociale.
    </p>
<table border="1" bordercolor="#111111" cellpadding="0" cellspacing="3" class="basicTable" id="AutoNumber1" style="BORDER-COLLAPSE: collapse" width="100%">
<tbody>
<tr>
<td width="33%">
            Soci
          </td>
<td width="33%">
            Valore Nominale
          </td>
<td width="34%">
            % c.s.
          </td>
</tr>
<tr>
<td width="33%">
            T.M.S. SRL
          </td>
<td width="33%">
            39.121,00
          </td>
<td width="34%">
            39,121
          </td>
</tr>
<tr>
<td width="33%">
            EKAB SA
          </td>
<td width="33%">
            46.779,00
          </td>
<td width="34%">
            46,779
          </td>
</tr>
<tr>
<td width="33%">
            Maserati Lucia
          </td>
<td width="33%">
            100,00
          </td>
<td width="34%">
             0,1
          </td>
</tr>
<tr>
<td width="33%">
            A.B. Energy Srl
          </td>
<td width="33%">
            14.000,00
          </td>
<td width="34%">
            14
          </td>
</tr>
<tr>
<td width="33%">
            Totale
          </td>
<td width="33%">
            100.000,00
          </td>
<td width="34%">
            100
          </td>
</tr>
</tbody>
</table>
<br/>
<br/>
<p>
      5. Contenuto del Patto
    </p>
<p>
      Si riporta, qui di seguito, il contenuto delle pattuizioni più rilevanti del Patto.
    </p>
<p>
      a) Composizione dell'Organo Amministrativo<br/>
      I Soci Sindacati si sono impegnati ad esprimere la loro volontà nell'assemblea dei Soci di TMS-EKAB Srl affinché l'OrganoAmministrativo sia nominato a maggioranza assoluta dei diritti di voto dei Soci Sindacati.
    </p>
<p>
      b) Sindacato di Voto<br/>
      I Soci Sindacati intendono esprimere identico voto nelle assemblee di TMS-EKAB Srl, in modo che il voto di ciascuno di loro rappresenti la volontà comune di tutti gli aderenti al Patto. A tal scopo, ogni qual volta sia convocata un'assemblea di TMSEKAB Srl, i Soci Sindacati conferiranno specifica delega ad unico soggetto (Mandatario del Sindacato) affinché egli li rappresenti
      congiuntamente all'assemblea convocata. Il Mandatario del Sindacato verrà individuato volta per volta dai Soci Sindacati di comune accordo, ovvero, in mancanza di accordo, su istanza della parte più diligente, su designazione del Presidente dell'Ordine dei Dottori Commercialisti di Piacenza ovvero, qualora quest'ultimo non dovesse provvedere alla designazione, su
      designazione del Presidente del Tribunale di Piacenza. Le istruzioni da conferire al Mandatario del Sindacato verranno deliberate dai Soci Sindacati in un'apposita riunione (Assemblea dei Soci Sindacati ), da tenersi almeno 15 giorni prima dell'Assemblea di TMS EKAB Srl convocata o in alternativa a mezzo comunicazione scritta da effettuarsi via fax, e-mail,<br/>
      raccomandata con ricevuta di ritorno e/o altro strumento idoneo a recapitare in maniera certa la propria decisione almeno 5 giorni prima dell'assemblea medesima. Le deliberazioni dell'Assemblea dei Soci Sindacati verranno adottate con il voto favorevole di tanti soci che rappresentino almeno la maggioranza del totale dei diritti di voto spettanti ai Soci Sindacati nell'assemblea
      di TMS-EKAB Srl.<br/>
      Qualora su specifiche delibere non si raggiungano le maggioranze sopra indicate, i Soci Sindacati conformeranno la loro istruzione di voto al Mandatario del Sindacato in modo da garantire la continuità della ordinaria amministrazione della società.<br/>
      I Soci Sindacati si sono riservati di verificare l'opportunità di trasferire ad una fiduciaria, individuata di comune accordo, la loro partecipazione in TMS-EKAB Srl, al fine di meglio gestire, sulla base dei principi sopra espressi, il sindacato di voto sopra indicato.
    </p>
<p>
      c) Trasferimento delle Quote<br/>
      I Soci Sindacati sono liberi di cedere, donare, trasferire o conferire le rispettive Quote Sindacate e di costituire diritti di garanzia reale o personale e a cedere, donare, trasferire a terzi i diritti reali o personali connessi o collegati alle Quote Sindacate all'interno del Patto.<br/>
      I Soci Sindacati potranno vendere (o compiere atti di disposizione su) sulle Quote sindacate, fermo restando che l'acquirente dovrà in ogni caso accettare e sottostare alle regole del Patto medesimo per la durata dello stesso. Non costituirà violazione di tali obblighi la cessione di Quote di TMS-EKAB Srl a favore di società controllate dalla parte cedente, controllanti
      la stessa parte cedente o sotto il comune controllo, con la stessa, di terze persone (definendosi il controllo, ai limitati fini di questo Patto Parasociale a norma dell'articolo 2359 del codice civile) a condizione che il cessionario delle Azioni trasmetta all'altra parte la dichiarazione di subentro nel Patto Parasociale e di conseguente assunzione incondizionata di tutti i
      relativi obblighi, ferma restando per questi ultimi la responsabilità solidale della parte che ha effettuato il trasferimento.
    </p>
<p>
      d) Risoluzione per inadempimento<br/>
      L'inadempimento del Patto relativamente alla composizione del Consiglio di Amministrazione, al conferimento dell'incarico e delle istruzioni al Mandatario del Sindacato ed al trasferimento delle Quote, comporterà il diritto della parte non inadempiente di risolvere il Patto, ai sensi dell’art. 1456 c.c.
    </p>
<p>
      e) Clausola Penale<br/>
      In caso di inadempimenti indicati nel precedente punto, la parte inadempiente riconoscerà all'altra parte un importo, a titolo di penale, pari al 10% del valore corrente della partecipazione della parte inadempiente. Il valore corrente della società TMSEKAB Srl deve tenere conto del valore della partecipazione detenuta nella società COGEME SET SPA determinato sulla base
      del prezzo medio di borsa rilevato nel trimestre precedente alla data del verificarsi dell'evento.
    </p>
<p>
      6. Iscrizione al Registro Imprese<br/>
      Il Patto è comunicato a Consob a norma di legge ed è stato depositato per l'iscrizione all'Ufficio del Registro delle Imprese presso la CCIAA di Piacenza.
    </p>
<p>
      8 maggio 2007
    </p>
<p>
<b>[CN.1.07.1]