/strong>
</p>
<p>
<strong>Patto non più rilevante ai sensi dell'art. 122, comma 5-ter, del d.lgs. N. 58/98</strong>
</p>
<hr/>
<p align="center">
       <strong>COGEME SET S.p.A.</strong>
</p>
<p>
      Si rende noto che in data 26 settembre 2009 è stato sottoscritto un patto parasociale (il "Patto") tra i soci, di seguito indicati, di TMS-EKAB S.r.l., società che controlla di diritto <i>ex</i> art. 2359, co.1 cod. civ. COGEME SET S.p.A. con sede in Milano, Corso Venezia 21, iscritta al Registro Imprese di Milano con numero 10367480158, le cui azioni sono attualmente
      quotate sul mercato telematico italiano (MTA) gestito e organizzato da Borsa Italiana S.p.A..
    </p>
<p>
      Il Patto sostituisce quello sottoscritto dalle Parti in data 25 settembre 2006 e cessato in data 26 settembre 2009.
    </p>
<p>
<b>1. Società i cui strumenti finanziari sono oggetto del Patto</b>
</p>
<p>
      TMS-EKAB S.r.l., società di diritto italiano con sede in Piacenza, Via Poggiali n. 43, C.F. 01356930337, iscritta al Registro imprese C.C.I.A.A. di Piacenza ("TMS-EKAB" o "Società"), capitale sociale euro 100.000.
    </p>
<p>
<b>2. Quote complessivamente conferite al patto</b>
</p>
<p>
      I soci, come di seguito indicati, vincolano al Patto tutte le quote di TMS-EKAB del valore complessivo di euro 100.000 pari al 100% dell'attuale capitale sociale della Società
    </p>
<p>
<b>3. I soggetti aderenti al patto</b>
</p>
<p>
      La tabella che segue indica tutti i soggetti (di seguito le "Parti" o i " Soci") che hanno sottoscritto il Patto, il valore nominale della quota rispettivamente conferita e il rapporto percentuale della quota rispetto alla totalità del capitale sociale della Società.
    </p>
<table border="1" cellpadding="4" cellspacing="1" width="100%">
<tbody>
<tr>
<td valign="top" width="56%">
<b></b>
<p>
<b>SOCI</b>
</p>
</td>
<td valign="top" width="19%">
<b></b>
<p>
<b>VALORE NOMINALE</b>
</p>
</td>
<td valign="top" width="25%">
<b></b>
<p>
<b>QUOTA % SUL CAPITALE SOCIALE</b>
</p>
</td>
</tr>
<tr>
<td valign="top" width="56%">
<b></b>
<p>
<b>TMS S.r.l</b>.
            </p>
</td>
<td valign="top" width="19%">
<p>
              39.121,00
            </p>
</td>
<td valign="top" width="25%">
<p>
              39, 121
            </p>
</td>
</tr>
<tr>
<td valign="top" width="56%">
<b></b>
<p>
<b>EKAB SA</b>
</p>
</td>
<td valign="top" width="19%">
<p>
              46.779,00
            </p>
</td>
<td valign="top" width="25%">
<p>
              46,779
            </p>
</td>
</tr>
<tr>
<td valign="top" width="56%">
<b></b>
<p>
<b>Maserati Lucia</b>
</p>
</td>
<td valign="top" width="19%">
<p>
              100,00
            </p>
</td>
<td valign="top" width="25%">
<p>
              0,1
            </p>
</td>
</tr>
<tr>
<td valign="top" width="56%">
<b></b>
<p>
<b>A.B. Energy S.r.l.</b>
</p>
</td>
<td valign="top" width="19%">
<p>
              14.000,00
            </p>
</td>
<td valign="top" width="25%">
<p>
              14
            </p>
</td>
</tr>
<tr>
<td valign="top" width="56%">
<b></b>
<p>
<b>Totale Quote</b>
</p>
</td>
<td valign="top" width="19%">
<b></b>
<p>
<b>100.000,00</b>
</p>
</td>
<td valign="top" width="25%">
<p>
              100%
            </p>
</td>
</tr>
</tbody>
</table>
<b><br/>
</b>
<p>
<b>4. Contenuto e durata del Patto</b>
</p>
<p>
      Si riporta, di seguito, il contenuto delle pattuizioni più rilevanti.
    </p>
<p>
<i><b>4.1.</b> <b>Organo Amministrativo</b></i>
</p>
<p>
      Le Parti si impegnano ad esprimere la propria volontà nell'assemblea dei Soci di TMS-EKAB affinché l'Organo Amministrativo sia nominato a maggioranza assoluta dei diritti di voto dei Soci.
    </p>
<p>
      Le Parti si impegnano inoltre a far sì che le decisioni dell'Organo Amministrativo relative all'espressione del diritto di voto in Cogeme Set ovvero agli atti di diposizione a qualsiasi titolo (quali ad esempio, compravendita, esercizi di diritti di opzione, costituzione o rimozione di vincoli di qualsiasi natura, ecc) relativi alla partecipazione detenuta da TMS-EKAB in Cogeme
      Set siano adottati previa decisione dei Soci assunta in conformità alle maggioranze previste al successivo punto 4.2.
    </p>
<p>
<i><b>4.2. Sindacato di voto</b></i>
</p>
<p>
      I Soci intendono esprimere identico voto nelle assemblee di TMS-EKAB, in modo che il voto di ciascuno di loro rappresenti la volontà comune di tutti gli aderenti al Patto. A tal scopo, ogni qual volta si tenga un'assemblea di TMS-EKAB, i Soci conferiranno specifica delega ad unico soggetto (il "Mandatario dei Soci") affinché egli li rappresenti congiuntamente
      all'assemblea della Società. Il Mandatario dei Soci verrà individuato volta per volta dai Soci di comune accordo, ovvero, in mancanza di accordo, ad istanza della parte più diligente, su designazione del Presidente dell'Ordine dei Dottori Commercialisti di Piacenza ovvero, qualora quest'ultimo non dovesse provvedervi, su designazione del Presidente del Tribunale
      di Piacenza. Le istruzioni da conferire al Mandatario dei Soci verranno deliberate dai Soci in un'apposita riunione, da tenersi almeno 1 giorno prima dell'Assemblea di TMS-EKAB o in alternativa a mezzo comunicazione scritta da effettuarsi via fax, e-mail, raccomandata con ricevuta di ritorno e/o altro strumento idoneo a recapitare in maniera certa la propria decisione almeno 1
      giorno prima dell'assemblea medesima. Le deliberazioni dei Soci così assunte verranno adottate con il voto favorevole di tanti Soci che rappresentino almeno la maggioranza del totale dei diritti di voto spettanti ai Soci nell'assemblea di TMS-EKAB.
    </p>
<p>
      Le Parti espressamente convengono che in qualunque ipotesi di stallo decisionale o di incapacità delle Parti di assumere nei tempi tecnici necessari le decisioni per esercitare i diritti di voto, le Parti nomineranno, con le modalità suindicate, il Mandatario dei Soci che eserciterà, nel migliore interesse della Società, i diritti di voto relativi alle quote oggetto del
      presente Patto, in modo che non si determini alcuna interruzione o sospensione alla ordinaria attività della società stessa.
    </p>
<p>
<i><b>4. 3 Trasferimento delle partecipazioni</b></i>
</p>
<p>
      I Soci sono liberi di cedere, donare, trasferire o conferire le rispettive partecipazioni e di costituire diritti di garanzia reale o personale e a cedere, donare, trasferire a terzi i diritti reali o personali connessi o collegati alle quote all'interno del Patto.
    </p>
<p>
      I Soci non potranno cedere a terzi (o compiere atti di disposizione di cui al precedente capoverso sulle) le proprie quote, senza averle prima offerte in prelazioni, a parità di condizioni, agli altri Soci, rimanendo in ogni caso inteso che il cedente farà sì che l'acquirente accetti e sottostia alle regole del Patto medesimo per la durata dello stesso, divenendone egli
      stesso parte, salvo diverso accordo scritto tra le Parti.
    </p>
<p>
      Qualora nessun Socio intenda acquistare la quota offerta ovvero il diritto sia esercitato solo per parte di essa, il Socio offerente sarà libero di trasferire l'intera quota all'acquirente indicato nella comunicazione decorsi inutilmente 15 giorni dal giorno di ricevimento della comunicazione stessa da parte dei Soci.
    </p>
<p>
      Non costituirà violazione di tali obblighi la cessione di Quote di TMS-EKAB a favore di società controllate dalla parte cedente, controllanti la stessa parte cedente o sotto il comune controllo, con la stessa, di terze persone (definendosi il controllo, ai limitati fini di questo Patto a norma dell'articolo 2359 del codice civile) a condizione che il cessionario trasmetta alle
      altre parti la dichiarazione di subentro nel Patto e di conseguente assunzione incondizionata di tutti i relativi obblighi, ferma restando per questi ultimi la responsabilità solidale della parte che ha effettuato il trasferimento.
    </p>
<p>
<i><b>4.4 Risoluzione per inadempimento</b></i>
</p>
<p>
      L'inadempimento del Patto relativamente alle norme sull'Organo Amministrativo, al conferimento dell'incarico e delle istruzioni al Mandatario dei Soci ed al trasferimento delle Quote, comporterà il diritto della/e Parte/i non inadempiente/i di risolvere il Patto, ai sensi dell'art. 1456 c.c. .
    </p>
<p>
<i><b>4.5 Clausola Penale</b></i>
</p>
<p>
      In caso di inadempimenti indicati nel precedente punto, la parte inadempiente sarà tenuta a pagare a titolo di penale alle altre Parti pro quota, l'importo di euro 2.000.000 (due milioni), fatto salvo il diritto delle Parti non inadempienti di chiedere il risarcimento per il danno ulteriore.
    </p>
<p>
<i><b>4.6. Durata del Patto</b></i>
</p>
<p>
      Il Patto entra in vigore tra i Soci il 26 settembre 2009 e ha durata di tre anni con decorrenza da tale data.
    </p>
<p>
<b>5. Iscrizione al registro delle Imprese</b>
</p>
<p>
      Copia del Patto è depositata all'Ufficio del Registro delle Imprese presso la CCIAA di Piacenza.
    </p>
<p>
      1 ottobre 2009
    </p>
<p>
<b>[CN.3.09.1]