<html>
<head>
<title>
      MARIELLA BURANI FASHION GROUP SPA - Estratto dei patti parasociali
    </title>
<meta content="stp" name="subjectList"/>
<meta content="232913" name="linkid"/>
<meta content="MARIELLA BURANI FASHION GROUP SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="MARIELLA BURANI FASHION GROUP SPA" name="SOCIETA"/>
<meta content="stpatti" name="ss_table"/>
<meta content="2007-12-16" name="date"/>
<meta content="N;gloria;1195209226041" name="synchro"/>
<meta content="199946" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<strong><u>BURANI DESIGNER HOLDING B.V.</u></strong>
</p>
<p>
      Si rende noto che in data 22 luglio 2003 Interbanca International Holding S.A., Interbanca Gestione Investimenti SGR S.p.A. (i "Partners Finanziari"), Giovanni Burani, Andrea Burani, Walter Burani (i "Soci Industriali" unitamente ai "Partners Finanziari" le "Parti"), intestatari delle quote di seguito indicate della <strong>Burani Designer Holding
      B.V.</strong> , con sede in Amsterdam (Olanda), Olympic Plaza, Fred. Roeskestraat 123, capitale sociale pari a Euro 25.000, suddiviso in n. 50.000 quote del valore nominale di Euro 0.50 (di seguito la "Burani Holding" o la "Società") <em>controllante</em> del 33,174% della società quotata sul mercato telematico azionario gestito da Borsa Italiana S.p.A.
      <strong>Mariella Burani Fashion Group S.p.A.</strong> ("MBFG") con sede in Cavriago (RE), via della Repubblica, 86, hanno sottoscritto un contratto (il "Patto") avente ad oggetto l'esercizio del diritto di voto nonché il trasferimento delle proprie partecipazioni in Burani Holding (tipo patto lett. a), b) e c) comma 5 art. 122 Tuf).
    </p>
<p>
<strong><u>1. Oggetto del Patto</u></strong>
</p>
<p>
      Il Patto concerne n. 50.000 quote della Burani Holding, rappresentanti il 100% del capitale sociale della medesima sottoscritto e versato.
    </p>
<p>
<strong><u>2. Soggetti aderenti al Patto</u></strong>
</p>
<table cellpadding="2" class="resultTable2" width="100%">
<tbody>
<tr valign="top">
<td class="resultTD2">
<strong>Firmatari del Patto</strong>
</td>
<td class="resultTD2">
<strong>Numero quote</strong>
</td>
<td class="resultTD2">
<strong>Quote sottoposte al Patto</strong>
</td>
<td class="resultTD2">
<strong>% quote su quelle conferite al Patto</strong>
</td>
<td class="resultTD2">
<strong>% capitale sociale</strong>
</td>
</tr>
<tr valign="top">
<td class="resultTD2">
            Interbanca International Holding S.A.
          </td>
<td class="resultTD2">
<p align="right">
              9.375
            </p>
</td>
<td class="resultTD2">
<p align="right">
              9.375
            </p>
</td>
<td class="resultTD2">
<p align="right">
              18,75%
            </p>
</td>
<td class="resultTD2">
<p align="right">
              18,75%
            </p>
</td>
</tr>
<tr valign="top">
<td class="resultTD2">
            Interbanca Gestione Investimenti SGR S.p.A.
          </td>
<td class="resultTD2">
<p align="right">
              5.625
            </p>
</td>
<td class="resultTD2">
<p align="right">
              5.625
            </p>
</td>
<td class="resultTD2">
<p align="right">
              11,25
            </p>
</td>
<td class="resultTD2">
<p align="right">
              11,25
            </p>
</td>
</tr>
<tr valign="top">
<td class="resultTD2">
            Giovanni Burani
          </td>
<td class="resultTD2">
<p align="right">
              17.500
            </p>
</td>
<td class="resultTD2">
<p align="right">
              17.500
            </p>
</td>
<td class="resultTD2">
<p align="right">
              35%
            </p>
</td>
<td class="resultTD2">
<p align="right">
              35%
            </p>
</td>
</tr>
<tr valign="top">
<td class="resultTD2">
            Andrea Burani
          </td>
<td class="resultTD2">
<p align="right">
              17.500
            </p>
</td>
<td class="resultTD2">
<p align="right">
              17.500
            </p>
</td>
<td class="resultTD2">
<p align="right">
              35%
            </p>
</td>
<td class="resultTD2">
<p align="right">
              35%
            </p>
</td>
</tr>
<tr valign="top">
<td class="resultTD2">
            Walter Burani *
          </td>
<td class="resultTD2">
<p align="right">
              0
            </p>
</td>
<td class="resultTD2">
<p align="right">
              0
            </p>
</td>
<td class="resultTD2">
<p align="right">
              0
            </p>
</td>
<td class="resultTD2">
<p align="right">
              0
            </p>
</td>
</tr>
</tbody>
</table>
<p>
      * il Dott. Water Burani possiede il diritto reale d'usufrutto delle quote di Burani Holding intestate e possedute dai Sig.ri Giovanni Burani e Andrea Burani
    </p>
<p>
<u>3. <strong>Contenuto del Patto</strong></u>
</p>
<p>
<u>A. Disposizioni relative alla Corporate Governance</u>
</p>
<p>
      1. I Soci Industriali in conformità agli obbiettivi a cui è preposto il Patto, si obbligano nei confronti dei <ins>Partners Finanziari</ins> a fare in modo che:
    </p>
<p>
      (i) il consiglio di amministrazione ("manag <ins>e</ins> ment board") della Burani Holding sia composto da 5 amministratori, 3 dei quali designati dai Soci Industriali e 2 designati dai Partners Finanziari ed in particolare a decorrere dalla data del Closing i Sig.ri Dirk Stolp, G.F.X.M. Nieuwenhuizen, Giovanni Burani, Servaas Houtakkers ed Enrico <strike>C</strike> <ins>P</ins>
      alandri; il comitato di sorveglianza ("supervisory board") della Burani Holding sia composto da 3 membri, 2 dei quali designati dai Soci Industriali e 1 designato dai Soci Finanziari ed in particolare a decorrere dalla data del Closing i Sig.ri Walter Burani, J.H. Scholts e Francesco Orazi.
    </p>
<p>
      (ii) l'Amministratore Delegato della Burani Holding sia scelto e nominato tra i membri designati dai Soci Industriali;
    </p>
<p>
      (iii) l'Amministratore Delegato della Società abbia, a firma congiunta con un altro amministratore, tutti i poteri esecutivi che troveranno limitazione, (i) nelle disposizioni di legge applicabili e (ii) nelle materie riservate alla preventiva approvazione del comitato di sorveglianza ("supervisory board") ai sensi del successivo comma <strike>3</strike> <ins>2</ins> ;
    </p>
<p>
      (iv) qualora, per qualsiasi ragione, almeno due amministratori dovessero decadere dalla propria carica o risultare dimissionari, l'intero consiglio di amministrazione si intenderà decaduto ed un nuovo consiglio di amministrazione sarà nominato ai sensi dello Statuto e del presente Patto Parasociale nel termine di 30 (trenta) giorni dalla data di decadenza o dimissioni
      dell'amministratore;
    </p>
<p>
      (v) sia previsto un compenso per ciascuno degli amministratori espressione dei Partner Finanziari pari ad Euro 15.000.= (Euro Quindicimila) oltre al rimborso delle spese sostenute per l'incarico.
    </p>
<p>
      (vi) il comitato di sorveglianza della Burani Holding sia composto, a decorrere dalla Data del Closing, dai membri di seguito indicati Walter Burani, J.H. Scholts, Francesco Orazi; di cui i primi 2 (due) designati dai Soci Industriali, ed il terzo nominato su designazione dei Soci Finanziari. Resta inteso che, nei tempi tecnici necessari, il numero dei componenti del comitato di
      sorveglianza verrà portato a quattro, al fine di consentire la designazione di un ulteriore membro da parte dei Soci Industriali.
    </p>
<p>
      2. I Soci Industriali si obbligano a far sì che in relazione alle seguenti materie - da intendersi riservate e subordinate alla preventiva approvazione del comitato di sorveglianza di Burani Holding e, in mancanza di detta preventiva approvazione da parte del comitato di sorveglianza, non delegabili né sottoponibili all'approvazione del consiglio di amministrazione e/o
      dell'Assemblea dei soci della medesima Burani Holding - il comitato di sorveglianza della Burani Holding deliberi all'unanimità, con il voto favorevole di tutti i suoi membri in carica:
    </p>
<p>
      (i) le spese o gli investimenti o disinvestimenti il cui valore, per ogni singola operazione o per una serie di operazioni collegate (ossia funzionali alla realizzazione della medesima operazione) sia superiore a Euro 1.000.000.= (Euro Unmilione);
    </p>
<p>
      (ii) la costituzione e/o partecipazione alla costituzione di società e/o consorzi o joint ventures, l'acquisizione e/o cessione di partecipazioni in società e consorzi e/o joint ventures, nonché l'acquisto di aziende o rami di esse o di beni costituenti immobilizzazioni, ivi inclusi beni immobili, il cui valore (comprensivo di debiti e impegni consolidabili), per ogni
      singola operazione o per una serie di operazioni collegate (ossia funzionali alla realizzazione della medesima operazione) sia superiore a Euro 1.000.000.= (Euro Unmilione)
    </p>
<p>
      (iii) l'assunzione di finanziamenti (ivi inclusa l'emissione di obbligazioni o di strumenti finanziari di debito di qualunque tipo e comunque denominati, anche se convertibili) o il rilascio e/o la liberazione di garanzie (personali o reali) e l'approvazione di qualsivoglia atto che possa rendere la Società responsabile per obbligazioni di terzi e la modifica dei termini e
      delle condizioni dei finanziamenti in essere, il cui valore, per ogni singola operazione o per una serie di operazioni collegate (ossia funzionali alla realizzazione della medesima operazione) sia superiore a Euro 1.000.000. (Euro Unmilione).
    </p>
<p>
      (iv) l'approvazione della stipulazione, modifica, recesso o risoluzione dei contratti da stipularsi tra la Società e qualsiasi socio della stessa o delle rispettive controllate o controllanti (o soggetti che abbiano una partecipazione o cointeressenza anche indiretta nella Società), nonché la proposizione o la conciliazione di qualunque procedimento legale relativo a
      qualsivoglia dei predetti contratti avente valore superiore a Euro 500.000.= (Euro Cinquecentomila);
    </p>
<p>
      (v) la proposizione o la conciliazione di qualunque procedimento legale avente valore superiore a Euro 500.000.= (Euro Cinquecentomila);
    </p>
<p>
      (vi) qualsiasi proposta da sottoporre alla decisione dell'Assemblea straordinaria della Società;
    </p>
<p>
      (vii) la predisposizione e l'approvazione di contratti attivi e di contratti passivi il cui valore per ogni singola transazione o per una serie di transazioni collegate (ossia funzionali alla realizzazione della medesima operazione), sia superiore a Euro 500.000.= (Euro Cinquecentomila).
    </p>
<p>
      3. Le Parti faranno si che il consiglio di amministrazione si riunisca almeno una volta, anche in videoconferenza o teleconferenza, ogni quattro mesi e in qualsiasi altro momento su richiesta di almeno due Amministratori con un preavviso scritto di non meno di quattro (4) giorni lavorativi o, in caso di necessità, con preavviso scritto di non meno di quarantotto (48) ore.
    </p>
<p>
      4. Dovranno essere deliberate sia in prima sia in seconda convocazione, con il voto favorevole di tanti soci che rappresentino almeno il 90% del Capitale Sociale di Burani Holding tutte le deliberazioni dell'assemblea della Società concernenti:
    </p>
<p>
      (i) la modifica dello statuto sociale, e/o
    </p>
<p>
      (ii) la messa in liquidazione volontaria della Società, e/o
    </p>
<p>
      (iii) operazioni sul Capitale Sociale Burani Holding (incluse, senza limitazioni, emissione di obbligazioni anche convertibili o altri strumenti finanziari che possano incidere sul capitale sociale e/o fusioni e/o scissioni e/o conferimenti),
    </p>
<p>
<u>B. Opzione di vendita ed altre disposizioni relative al trasferimento delle partecipazioni</u>
</p>
<p>
<em><u>I. Opzione di vendita</u></em>
</p>
<p>
      1. I Soci Industriali concedono ai Partners Finanziari un'opzione di vendita (la "Opzione di Vendita"), da esercitarsi nei confronti di tutti i Concedenti in un unico contesto, sull <ins>'inter</ins> a partecipazione da essi detenuta in Burani Holding (la "Partecipazione") per un periodo di 8 (otto) anni dalla stipula del presente Patto.
    </p>
<p>
      2. L'Opzione di Vendita potrà essere esercitata dai Partners Finanziari al verificarsi di una delle seguenti condizioni (ciascuna l' "Evento Rilevante") ed ai prezzi come di seguito specificati e da intendersi determinati anche in via d'alea:
    </p>
<p>
      (a) nel caso in cui i Soci Industriali ricevano un'offerta vincolante di un terzo per l'acquisto di una partecipazione di maggioranza o di controllo in Burani Holding, ovvero comunque intendano disporre o effettivamente pongano in essere qualsiasi atto di disposizione di una partecipazione di maggioranza o di controllo in Burani Holding o di diritti sulla stessa, anche solo per
      finalità di garanzia; in tal caso, l'Opzione di Vendita spetterà ai Partners Finanziari nell'ipotesi in cui i Soci Industriali accettino l'offerta del terzo; in tale secondo caso, i Partners Finanziari avranno diritto di vendere l'intera Partecipazione ai Soci Industriali con precedenza rispetto alla vendita della partecipazione dei Soci Industriali al terzo
      offerente; il prezzo dell'Opzione di Vendita sarà pari al prezzo offerto o pagato dal terzo, applicato pro-quota alla Partecipazione; qualora, invece, i Soci Industriali rifiutino l'offerta del terzo, i Partners Finanziari avranno diritto di avviare la Procedura di Assegnazione (come di seguito definita) di cui al successivo paragrafo "Assegnazione delle partecipazioni di
      Burani Holding" anche anticipatamente rispetto ai termini ivi indicati;
    </p>
<p>
      (b) nel caso in cui la partecipazione di Andrea Burani e/o di Giovanni Burani detenuta direttamente e indirettamente in MBFG scenda, per effetto di qualsiasi transazione, al di sotto del 10%; in tal caso, i Partners Finanziari avranno diritto di vendere la Partecipazione ai Soci Industriali secondo le seguenti modalità:
    </p>
<p>
<strong>b.l.:</strong> qualora la transazione riguardi le azioni di MBFG il prezzo di cessione della Partecipazione ai Soci Industriali verrà determinato tenendo conto dei seguenti elementi:
    </p>
<p>
      (i) le Azioni MBFG valorizzate al valore della transazione di cui sopra;
    </p>
<p>
      (ii) le altre azioni quotate della MBFG eventualmente detenute da Burani Holding valorizzate al prezzo più alto fra il prezzo medio di mercato degli ultimi sei mesi ed il prezzo di riferimento alla data in cui ha effetto la transazione di cui sopra;
    </p>
<p>
      (iii) le Partecipazioni Non Quotate (come di seguito definite) valorizzate al Fair Market Value determinato dalla Banca d'Affari (ai sensi, <em>mutatis mutandi</em> , della procedura prevista dal successivo paragrafo "Assegnazione delle partecipazioni di Burani Holding"); nonché
    </p>
<p>
      (iv) le attività e le passività iscritte nel bilancio di Burani Holding valutate al Fair Market Value;
    </p>
<p>
      (v) il tutto come determinato dalla Banca d'Affari (come di seguito definita), secondo la procedura, <em>mutatis mutandis</em> , di cui al successivo art.8.
    </p>
<p>
<strong>b.2.:</strong> qualora la transazione riguardi Quote Burani Holding il prezzo di cessione verrà determinato applicando pro-quota alla Partecipazione il prezzo della transazione di cui sopra.
    </p>
<p>
      3. I Partners Finanziari eserciteranno validamente l'Opzione di Vendita inviando a Giovanni Burani una comunicazione di esercizio dell'opzione di vendita (la "Comunicazione di Esercizio").
    </p>
<p>
      4. Alla ricezione della Comunicazione di Esercizio dell'opzione di Vendita da parte dei Soci Industriali, inizia a decorrere il termine perentorio di 30 (trenta) giorni lavorativi entro il quale:
    </p>
<p>
      (i) Partners Finanziari procederanno al trasferimento delle Quote Burani Holding, libere da qualsiasi vincolo e/o gravame.
    </p>
<p>
      (ii) Contestualmente al trasferimento delle Quote Burani Holding di cui al precedente punto (i), i Soci Industriali provvederanno al pagamento del prezzo.
    </p>
<p>
      5. In caso di operazioni sul Capitale Sociale Burani Holding anteriormente all'esercizio dell'Opzione di Vendita, l'Opzione di Vendita si intenderà automaticamente estesa a tutti i Titoli (come di seguito definiti) e il prezzo di esercizio dell'opzione di Vendita sarà modificato in modo da mantenere inalterato il contenuto economico e finanziario delle previsioni
      che precedono.
    </p>
<p>
<em><u>II. Diritto di co-vendita ("tag along")</u></em>
</p>
<p>
      1. Senza pregiudizio per l'Opzione di Vendita, ogni qualvolta i Soci Industriali, ricevano o abbiano ricevuto da uno o più terzi, anche in via frazionata e differita nel tempo (ciascuno il " <strong>Terzo Acquirente</strong> ") un'offerta di acquisto di Titoli, tale per cui -- se tale offerta fosse accettata -- i Soci Industriali:
    </p>
<p>
      (i) cederebbero al Terzo Acquirente partecipazioni, anche di minoranza, in Burani Holding; ovvero
    </p>
<p>
      (ii) verrebbero a detenere, direttamente e/o indirettamente <strong>(a)</strong> una partecipazione inferiore al 51% in Burani Holding ovvero <strong>(b)</strong> meno del 51% dei diritti di voto nell'assemblea di Burani Holding; ovvero
    </p>
<p>
      (iii) farebbero acquisire al Terzo Acquirente o a più soggetti in concerto tra loro, anche indirettamente o per effetto di più operazioni, o per effetto di altri vincoli contrattuali, il controllo di Burani Holding o di MBFG; ed
    </p>
<p>
      (iv) intendano procedere con tale trasferimento, i Soci Industriali dovranno, quale condizione di efficacia del trasferimento delle proprie Quote Burani Holding e/o di Azioni MBFG, darne comunicazione scritta ai Partners Finanziari, specificando il nome del Terzo Acquirente, il numero di Titoli che intendono vendere, il prezzo e gli altri termini e condizioni di tale offerta (allegando una
      copia della lettera di offerta o altro documento all'uopo sottoscritto dal Terzo Acquirente) e facendo sì che il Terzo Acquirente faccia pervenire ai Partners Finanziari, un'offerta vincolante ed irrevocabile avente ad oggetto <strong>(a)</strong> nel caso sub (i), l'acquisto pro- quota, dei Titoli di proprietà dei Partners Finanziari; e <strong>(b)</strong> nei casi
      sub (ii) e (iii), l'acquisto della totalità dei Titoli di proprietà dei Partners Finanziari. L'offerta vincolante del Terzo Acquirente dovrà prevedere i medesimi termini e condizioni applicabili ai Soci Industriali (fermo restando che i Partners Finanziari non potranno essere chiamati a rilasciare dichiarazioni e/o garanzie in relazione ad atti o fatti relativi alla
      Società o che, comunque, non li riguardino direttamente).
    </p>
<p>
      2. I Partners Finanziari potranno accettare in tutto o in parte l'offerta del Terzo Acquirente, mediante comunicazione scritta da inviarsi ai Soci Industriali ed al Terzo Acquirente entro 30 (trenta) giorni dalla data di ricevimento della comunicazione di cui al precedente comma 1. Il trasferimento dei Titoli da parte dei Soci Industriali e dei Partners Finanziari dovrà avvenire in
      un unico contesto, con contestuale pagamento del prezzo.
    </p>
<p>
      Qualora l'offerta del Terzo Acquirente, si riferisca al trasferimento dei Titoli in base a un titolo diverso dalla vendita, ovvero sia prevista la vendita congiunta dei Titoli e di altri cespiti senza specifica attribuzione ai Titoli di un prezzo, detta offerta dovrà comprendere, quale condizione di efficacia, l'attribuzione di un prezzo per le Quote Burani Holding di
      proprietà dei Partners Finanziari e prevedere che, con riguardo a detti Titoli, il regolamento del trasferimento avverrà in denaro. Detto prezzo per Titolo dovrà corrispondere alla valorizzazione della proposta di trasferimento dei Titoli.
    </p>
<p>
      3. Qualora, per qualunque motivo, ragione o causa i Partners Finanziari non esercitino il diritto di co-vendita di cui al presente paragrafo né l'Opzione di Vendita di cui al precedente articolo I, i Soci Industriali dovranno far si che il Terzo Acquirente garantisca il pieno rispetto dei diritti dei Partners Finanziari di cui al presente Patto Parasociale, assumendo espressamente
      - senza liberazione dei Soci Industriali, i relativi obblighi.
    </p>
<p>
<em><u>III. Obbligo di co-vendita ("drag along")</u></em>
</p>
<p>
      1. Qualora i Soci Industriali, ricevano o abbiano ricevuto da un Terzo Acquirente un'offerta di acquisto di Titoli rappresentativi di non meno del 100% del Capitale Sociale Burani Holding, ad un prezzo tale da determinare in capo ai Partners Finanziari un tasso interno di rendimento composto superiore al 20%, i Soci Industriali avranno diritto di comunicare ai Partners Finanziari,
      specificando il nome del Terzo Acquirente, il numero di Titoli che detto Terzo Acquirente intende acquistare, il prezzo e gli altri termini e condizioni di tale offerta (allegando una copia della lettera di offerta o altro documento all'uopo sottoscritto dal Terzo Acquirente), facendo si che il Terzo Acquirente faccia pervenire ai Partners Finanziari, pro-quota, un'offerta avente ad
      oggetto l'acquisto della totalità dei Titoli di proprietà dei Partners Finanziari, ai medesimi termini e alle condizioni di cui al presente paragrafo applicabili ai Soci Industriali (fermo restando che i Partners Finanziari non potranno essere chiamati a rilasciare dichiarazioni e/o garanzie in relazione ad atti o fatti relativi alla Società o che, comunque, non li
      riguardino direttamente).
    </p>
<p>
      2. In tale ipotesi i Partners Finanziari si obbligano, pro-quota e senza vincolo di solidarietà nei confronti dei Soci Industriali ad accettare l'offerta del Terzo Acquirente che risponda ai requisiti sopra indicati ed a trasferire le Quote Burani Holding al Terzo Acquirente entro 30 (trenta) giorni dalla data di ricevimento della comunicazione di cui al precedente comma 1, a
      condizione che <strong>(i)</strong> il trasferimento dei Titoli da parte dei Soci Industriali e dei Partners Finanziari avvenga in un unico contesto e <strong>(ii)</strong> entro detta data, il Terzo Acquirente abbia provveduto a pagare in contanti l'intero corrispettivo dovuto per il trasferimento delle Quote Burani Holding di spettanza dei Partners Finanziari.
    </p>
<p>
<em><u>IV. Divieto di acquisti collaterali</u></em>
</p>
<p>
      1. I Soci Industriali si obbligano a non effettuare operazioni che possano comportare il lancio di un'OPA obbligatoria, anche a cascata, su MBFG o Altre Azioni Quotate detenute da Burani Holding ed in ogni caso a tenere indenne e manlevati i Partners Finanziari da qualsiasi responsabilità, danno, onere, costo e spesa, nel caso in cui fossero compiuti, da parte dei Soci Industriali
      o di soggetti terzi in accordo con essi, atti o negozi che determinino l'insorgenza di obblighi di OPA non preventivamente concordati per iscritto con i Partners Finanziari. Rientrano in tali limiti anche le Azioni MBFG o Altre Azioni Quotate possedute tramite società del medesimo Gruppo, per interposta persona o società fiduciarie, o mediante prestito titoli e negozi che
      consentano comunque l'esercizio del diritto di voto.
    </p>
<p>
      2. Più in particolare, al fine di scongiurare l'insorgenza di obblighi di OPA, i Soci Industriali si impegnano:
    </p>
<p>
      (i) a non stipulare e a non partecipare -- né direttamente né indirettamente, per il tramite di interposta persona, di società fiduciaria o società controllata, controllante o sottoposta al comune controllo -- a patti od accordi con chiunque ed in qualsiasi forma conclusi, aventi ad oggetto le Azioni MBFG, le Altre Azioni Quotate o le Quote Burani Holding (ivi incluse
      partecipazioni in altre società del Gruppo Burani), o di diritti ad esse inerenti inclusi i correlativi diritti di opzione.
    </p>
<p>
      (ii) a non acquistare o possedere, a qualsiasi titolo, Azioni MBFG o Altre Azioni Quotate (o diritti ad esse inerenti inclusi i correlativi diritti di opzione e a non acquistare o possedere, a qualsiasi titolo, azioni o diritti ad esse inerenti inclusi i correlativi diritti di opzione) in misura superiore rispetto a quella idonea a determinare, in via diretta o indiretta, l'insorgenza
      dell'obbligo di OPA ai sensi della vigente normativa.
    </p>
<p>
<em><u>V. Altre disposizioni relative alla circolazione delle Quote Burani Holding e delle Azioni MBFG</u></em>
</p>
<p>
      La circolazione delle Quote Burani Holding e delle Azioni MBFG è soggetta alle seguenti ulteriori disposizioni:
    </p>
<p>
      (i) Partners Finanziari, non potranno cedere le Quote Burani Holding, a gruppi o soggetti che siano direttamente in concorrenza con MBFG, salvo autorizzazione scritta dei Soci Industriali; inoltre, la cessione di Quote Burani Holding a terzi da parte dei Partners Finanziari, sarà soggetta al preventivo gradimento da parte di Giovanni Burani (che sarà legittimato ad esprimere detto
      gradimento anche per conto dei rimanenti Soci Industriali); fermo restando che il gradimento non potrà essere irragionevolmente negato, l'eventuale diniego del gradimento dovrà essere motivato per iscritto, a pena di decadenza, entro 15 (quindici) giorni dalla richiesta di gradimento inviata dai Partners Finanziari;
    </p>
<p>
      (ii) i Soci Industriali, non potranno cedere ulteriori Quote Burani Holding o Azioni MBFG, a gruppi o soggetti che siano direttamente in concorrenza con i Partners Finanziari, salvo autorizzazione scritta dei Partners Finanziari;
    </p>
<p>
      (iii) Giovanni Burani e Andrea Burani saranno liberi di trasferire tra loro Quote Burani Holding e/o Azioni MBFG, con l'obbligo, tuttavia, di mantenere ciascuno una partecipazione superiore al 10% in MBFG.
    </p>
<p>
<u>C. Assegnazione delle partecipazioni di Burani Holding</u>
</p>
<p>
      1. A partire dal sesto mese del quinto anno dal 22.07.2003 ed entro la fine dell'ottavo anno, ovvero, in caso di mancato rinnovo del Patto Parasociale alla prima scadenza, a partire dal termine del terzo anno dalla 22.07.2003, i Partners Finanziari potranno richiedere ai Soci Industriali ed a Burani Holding, il cui fatto viene qui promesso dai Soci Industriali anche ai sensi e per gli
      effetti di cui all'art. 1381 del codice civile:
    </p>
<p>
<strong>(i)</strong> di conferire apposito ed irrevocabile mandato, anche nell'interesse dei Partners Finanziari, ad una primaria banca d'affari individuata di comune accordo tra le Parti o, in mancanza di accordo, da parte del Presidente del Tribunale di Milano su istanza della Parte più diligente (la " <strong>Banca d'Affari</strong> "):
    </p>
<p>
<strong>(a)</strong> di valutare al Fair Market Value, le Azioni MBFG, le Altre Azioni Quotate e le partecipazioni non quotate (le " <strong>Partecipazioni Non Quotate</strong> ") eventualmente presenti nel portafoglio di Burani Holding, quale arbitratore ai sensi e per gli effetti di cui all'art. 1349 del codice civile; e
    </p>
<p>
<strong>(b)</strong> di procedere con la cessione, nel termine di sei mesi dal conferimento del mandato, delle Partecipazioni Non Quotate, restando inteso <strong>(x)</strong> che la cessione delle Partecipazioni Non Quotate a terzi sarà subordinata al mancato acquisto di dette Partecipazioni Non Quotate da parte dei Soci Industriali al Fair Market Value determinato dalla Banca
      d'Affari, entro 30 (trenta) giorni dal completamento della relativa valutazione da parte della Banca d'Affari; e <strong>(y)</strong> che in caso di mancata cessione delle Partecipazioni Non Quotate ai soci Industriali o a terzi, nei termini sopra indicati, si procederà con la Procedura di Assegnazione (come di seguito definita);
    </p>
<p>
<strong>(ii)</strong> di procedere, all'esito di quanto previsto al precedente punto (i), all'assegnazione ai Partners Finanziari, in proporzione delle rispettive Quote di Burani Holding: (a) delle Azioni MBFG; (b) delle altre Azioni Quotate; (c) delle Partecipazioni Non Quotate che non abbiano formato oggetto di cessione ai sensi del precedente punto (i); nonché
      <strong>(d)</strong> della eventuale liquidità (ivi inclusa la liquidità relativa alle cessioni delle Partecipazioni Non Quotate eventualmente perfezionate), mediante apposita procedura di assegnazione da attuarsi, a titolo esemplificativo attraverso scissione non proporzionale di Burani Holding, sulla base della valutazione della Azioni MBFG, delle altre Azioni Quotate
      nonché delle eventuali Partecipazioni Non Quotate che non abbiano formato oggetto di cessione, effettuata dalla Banca d'Affari, tenendo conto, pro-quota, delle attività e delle passività iscritte nel bilancio della Burani Holding valutare al Fair Market Value (la " <strong>Procedura di Assegnazione</strong> ").
    </p>
<p>
      2. Nel caso di mancato avvio della Procedura di Assegnazione da parte dei Soci Industriali e/o di Burani Holding, i Partners Finanziari avranno diritto ad esercitare un'Opzione di Vendita nei confronti dei Soci Industriali, secondo quanto previsto al precedente art. 3B., sulle partecipazioni in società quotate e non quotate comprese nel portafoglio di Burani Holding.
    </p>
<p>
<strong><u>5. Durata del Patto</u></strong>
</p>
<p>
      Il Patto avrà durata di tre anni e sarà automaticamente rinnovato alla prima scadenza per un uguale periodo di tempo in mancanza di disdetta inviata per iscritto dalla Parte interessata alla altre Parti con almeno sei mesi di preavviso.
    </p>
<p>
<strong><u>6. Organi del Patto</u></strong>
</p>
<p>
<u>Comitato di sorveglianza</u>
</p>
<p>
      L'approvazione sulle materie di cui alla sezione 3 punto A art. 2 del Patto è demandata al Comitato di Sorveglianza il quale non ha particolari modalità di composizione o funzionamento.
    </p>
<p>
<strong><u>7. Clausole penali</u></strong>
</p>
<p>
      Non presenti
    </p>
<p>
<strong><u>8. Deposito</u></strong>
</p>
<p>
      Il Patto di cui al presente estratto è stato comunicato a Consob e verrà depositato presso l'Ufficio del Registro delle imprese di Reggio Emilia ai sensi di legge.
    </p>
<p>
      1° agosto 2003
    </p>
<p>
<b>[MJ.1.03.1]