/b>
</p>
<hr/>
<p align="center">
<strong>MARIELLA BURANI FASHION GROUP S.P.A.</strong>
</p>
<p align="center">
      Sede Legale: Cavriago (RE), Via della Repubblica 86 - Numero di Iscrizione al Registro Imprese di Reggio Emilia e codice fiscale 00145630356 - Capitale sociale Euro 14.560.000 costituito da n. 28.000.000 azioni ordinarie del valore nominale di Euro 0,52 cadauna.
    </p>
<p>
      Ai sensi dell'articolo 122 del Decreto Legislativo 24 febbraio 1998 n. 58, come successivamente modificato ed integrato ("<strong>TUF</strong>") e degli articoli 129 e seguenti del Regolamento Emittenti approvato con delibera Consob del 19 maggio 1999 e successive modifiche, si rende noto il contenuto del patto, potenzialmente di natura parasociale,
      ("<strong>Patto</strong>") sottoscritto tra Mariella Burani Fashion Group S.p.A. ("<strong>MBFG</strong>") e SACAP (come di seguito definita) avente ad oggetto il vincolo di intrasferibilità temporalmente limitato riguardo ad azioni di MBFG che verranno emesse a fronte di un aumento di capitale e sottoscritte da SACAP.
    </p>
<p>
      Il Patto è stato sottoscritto in data 28 luglio 2005 e spiegherà la propria efficacia al momento della sottoscrizione da parte di SACAP delle suddette azioni di nuova emissione.
    </p>
<p>
<strong>A. Società i cui Strumenti Finanziari sono Oggetto del Patto</strong>
</p>
<p>
      Mariella Burani Fashion Group S.p.A. Sede Legale in Cavriago (RE), Via della Repubblica 86, iscritta al Registro Imprese di Reggio Emilia al n. 00145630356 ed al n. 75140 del REA (Repertorio Economico Amministrativo).
    </p>
<p>
<strong>B. Soggetti Aderenti al Patto</strong>
</p>
<p>
      I partecipanti al Patto ("<strong>Partecipanti</strong>") sono:
    </p>
<p>
      (i) Mariella Burani Fashion Group S.p.A. Sede Legale in Cavriago (RE), Via della Repubblica 86, iscritta al Registro Imprese di Reggio Emilia al n. 00145630356 ed al n. 75140 del REA (Repertorio Economico Amministrativo), rappresentata ai fini della sottoscrizione del Patto dal Dott. Giovanni Burani, Amministratore Delegato, controllata dal sig. Walter Burani.
    </p>
<p>
      (ii) SACAP S.A. società di diritto lussemburghese con sede legale in 73, cote d'Eich, L 1450 Lussemburgo e registrata al n. B. 95856 ("<strong>SACAP</strong>"), rappresentata ai fini della sottoscrizione del Patto dal Sig. Massimo Longoni, controllata dal fondo L Capital FCPR gestito da L Capital Management S.A.S.
    </p>
<p>
<strong>C. Contenuto del Patto</strong>
</p>
<p>
      Il Patto ha ad oggetto l'impegno a sottoscrivere da parte di, e il susseguente vincolo di intrasferibilità ("<strong>Lock Up</strong>") a carico di, SACAP in relazione a n. 1.907.692 azioni ("<strong>Azioni di Nuova Emissione</strong>") che MBFG emetterà a fronte di un aumento di capitale ai sensi dell'articolo 2441, comma 5, del Codice Civile e che
      offrirà in sottoscrizione a SACAP. Il Lock Up spiegherà pertanto i propri effetti solo al momento della sottoscrizione delle Azioni di Nuova Emissione da parte di SACAP. Ai fini di cui sopra è stata già convocata l'assemblea straordinaria dei soci di MBFG per le relative deliberazioni, il 23 settembre 2005, in prima convocazione, il 24 settembre 2005, in seconda
      convocazione, e il 29 settembre 2005, in terza convocazione. L'impegno a sottoscrivere da parte di SACAP e il relativo Lock Up potrebbero pertanto ritenersi compresi nella previsione di cui all'articolo 122, comma 5, combinato disposto delle lettere (b) e (c), e quindi soggetti all'obbligo di comunicazione di cui alla norma in esame.
    </p>
<p>
      Ai sensi del Patto, SACAP si è impegnata a non cedere e/o trasferire direttamente o indirettamente le Azioni di Nuova Emissione ed i relativi diritti per un periodo di 2 (due) anni decorrente dalla data di sottoscrizione delle stesse. Le Azioni di Nuova Emissione verranno depositate presso un fiduciario e vincolate al Lock Up.
    </p>
<p>
      6 agosto 2005
    </p>
<p>
<strong>[MJ.3.05.1]