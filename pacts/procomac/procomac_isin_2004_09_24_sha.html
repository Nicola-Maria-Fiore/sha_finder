<html>
<head>
<title>
      PROCOMAC SPA - Estratto dei patti parasociali
    </title>
<meta content="stp" name="subjectList"/>
<meta content="215021" name="linkid"/>
<meta content="PROCOMAC SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="PROCOMAC SPA " name="societa"/>
<meta content="stpatti" name="ss_table"/>
<meta content="2005-02-05" name="date"/>
<meta content="patti" name="tipo"/>
<meta content="N;gloria;1111169807635" name="synchro"/>
<meta content="279954" name="codconsob"/>
</head>
<body>
<p>
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<strong>PROCOMAC S.p.A.</strong><br/>
      Via Fedolfi n. 29, Sala Baganza (PR)<br/>
      Capitale sociale Euro 21.404.560<br/>
      Reg. Imprese di Parma n. 02220940346
    </p>
<p align="left">
      Si rende noto che in data 15 settembre 2004 il Signor Ermanno Morini e le società Nicri S.r.l., Europa S.s. e Interbanca Gestione Investimenti SGR p.a. (le " <b>Parti</b>") hanno stipulato una convenzione parasociale (la " <b>Convenzione Originaria</b>") avente per oggetto la disciplina dei reciproci impegni di non trasferimento e di non adesione all’offerta
      pubblica di acquisto su base volontaria (l’" <b>OPA</b>") – che, come reso contestualmente noto, una società direttamente o indirettamente controllata dal Signor Ermanno Morini (l’" <b>Offerente</b>") procederà a promuovere entro 30 giorni lavorativi dalla data della Convenzione Originaria – sulla totalità delle azioni della
      società Procomac S.p.A., con sede in Sala Baganza (Parma), via Fedolfi n. 29 (" <b>Procomac</b>"), diverse da quelle già detenute dalle Parti in via diretta o per il tramite di fiduciari.
    </p>
<p align="left">
      La Convenzione Originaria è stata oggetto di integrazioni a seguito della stipulazione fra le medesime Parti, in data 23 settembre 2004, di una convenzione integrativa (la " <b>Convenzione Integrativa</b>"), mediante la quale anche il Signor Ermanno Morini ha assunto gli impegni di non trasferimento e di non adesione all’OPA descritti in appresso (la Convenzione
      Originaria e la Convenzione Integrativa, congiuntamente, la " <b>Convenzione</b>").
    </p>
<p align="left">
      Di seguito viene riprodotto, in sintesi, il contenuto della Convenzione, ai sensi dell'art. 122, co. 1, lett. b), del D.Lgs. 24 febbraio 1998 n. 58 (" <b>TUF</b>") e dell'art. 130 del Regolamento CONSOB n. 11971, come successivamente modificato.
    </p>
<p align="left">
<b>1. Società i cui strumenti finanziari sono oggetto della Convenzione</b>
</p>
<p align="left">
      La Convenzione ha per oggetto la disciplina dei termini e le modalità dei reciproci impegni delle Parti di non trasferire le rispettive azioni Procomac e di non aderire all’OPA, ed esplica la sua efficacia nei confronti della società Procomac.
    </p>
<p align="left">
<b>2. Numero di azioni interessate dalla Convenzione</b>
</p>
<p align="left">
      Le Parti hanno vincolato alla Convenzione il 74,21% del capitale sociale di Procomac, costituito da n. 15.884.324 azioni e detenuto dalle Parti nelle proporzioni indicate in appresso (le " <b>Azioni</b>"):
    </p>
<table class="basicTable" width="384">
<tr>
<td class="basicTD" width="85%">
<p>
            Europa S.s.
          </p>
</td>
<td class="basicTD" width="15%">
<p>
            36,26%
          </p>
</td>
</tr>
<tr>
<td class="basicTD" width="85%">
<p>
            Nicri S.r.l.
          </p>
</td>
<td class="basicTD" width="15%">
<p>
            27,04%
          </p>
</td>
</tr>
<tr>
<td class="basicTD" width="85%">
<p>
            Interbanca Gestione Investimenti SGR p.a.
          </p>
</td>
<td class="basicTD" width="15%">
<p>
            7,70%
          </p>
</td>
</tr>
<tr>
<td class="basicTD" width="85%">
<p>
            Ermanno Morini
          </p>
</td>
<td class="basicTD" width="15%">
<p>
            3,21%
          </p>
</td>
</tr>
</table>
<p align="justify">
<b>3. Soggetti aderenti alla Convenzione</b>
</p>
<p align="left">
      I soggetti aderenti alla Convenzione sono: ( <b>i</b>) il Signor Ermanno Morini, nato a Fornovo di Taro (PR) il 31 ottobre 1947, ( <b>ii</b>) Nicri S.r.l., con sede in Sala Baganza (PR), via Fedolfi n. 29, ( <b>iii</b>) Europa S.S., con sede in, via Angelo Brofferio, Canelli (AT), ( <b>iv</b>) Interbanca Gestione Investimenti SGR p.a., con sede in Milano, corso Venezia 56,
      nell’interesse del fondo comune chiuso di investimento mobiliare denominato Interbanca Investimenti Due, da essa gestito.
    </p>
<p align="left">
      Nessuna delle Parti esercita, singolarmente o in virtù della Convenzione, il controllo su Procomac ai sensi e per gli effetti dell’art. 93 TUF.
    </p>
<p align="left">
<b>4. Contenuto della Convenzione</b>
</p>
<blockquote>
<p align="left">
        1. Nicri S.r.l., Europa S.s. e Interbanca Gestione Investimenti SGR p.a. si sono impegnate, con decorrenza dalla data della Convenzione Originaria ( <b>i</b>) a non trasferire a terzi, a qualsiasi titolo, sino alla data di conclusione dell’OPA, in tutto o in parte, le proprie Azioni e ( <b>ii</b>) a non aderire in via diretta, in via indiretta ovvero tramite soggetti fiduciari
        all’OPA con le proprie Azioni.
      </p>
<p align="left">
        2. I medesimi impegni ( <b>i</b>) a non trasferire a terzi, a qualsiasi titolo, sino alla data di conclusione dell’OPA, in tutto o in parte, le proprie Azioni e ( <b>ii</b>) a non aderire in via diretta, in via indiretta ovvero tramite soggetti fiduciari all’OPA con le proprie Azioni, sono stati altresì assunti da parte del Signor Ermanno Morini mediante la Convenzione
        Integrativa.
      </p>
<p align="left">
        3. Interbanca Gestione Investimenti SGR p.a. (" <b>IGI</b>") si è impegnata ad acquistare dall’Offerente, al prezzo di Euro 3,50 (tre virgola cinquanta) per azione, tutte le azioni Procomac conferite in sede di OPA che eccedano le n. 3.896.456 azioni e comunque fino a un massimo di n. 1.142.852 azioni Procomac. Il pagamento del corrispettivo da parte di IGI dovrà
        avvenire in modo che l’Offerente abbia la piena disponibilità dei relativi fondi immediatamente prima della data di pagamento del corrispettivo dell’OPA.
      </p>
<p align="left">
        4. Le Parti dichiarano che, a far data dal 31 ottobre 2003, esse non hanno acquistato azioni Procomac in quantità superiore al 2% del capitale sociale della stessa Procomac.
      </p>
</blockquote>
<p align="left">
<b>5. Durata della Convenzione</b>
</p>
<p align="left">
      La Convenzione avrà efficacia fino alla data del 30 giugno 2005.
    </p>
<p align="left">
<b>6. Ufficio del Registro delle Imprese presso cui la Convenzione sarà depositata</b>
</p>
<p align="left">
      La Convenzione sarà depositata presso l'Ufficio del Registro delle Imprese di Parma nei termini previsti dall'art. 122, co. 1, lett. c), del TUF.
    </p>
<p align="left">
<b>7. Tipo di patto tra quelli previsti dall'articolo 122, co. 5, del TUF</b>
</p>
<p align="left">
      La Convenzione può farsi rientrare nella tipologia di patto parasociale menzionata alla lettera b) dell'art. 122, co. 5, del TUF.
    </p>
<p align="justify">
      24 settembre 2004
    </p>
<p align="justify">
<b>[PE.1.04.1]