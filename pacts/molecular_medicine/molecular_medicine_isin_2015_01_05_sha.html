/strong>
</p>
<hr/>
<p align="center">
<strong>MOLECULAR MEDICINE (MOLMED) S.p.A.</strong><br/>
</p>
<p align="center">
<strong><u>Informazioni essenziali previste dall’art. 130 del Regolamento Consob n. 11971/1999</u></strong>
</p>
<p>
<strong>SOCIETA’ I CUI STRUMENTI FINANZIARI SONO OGGETTO DEL PATTO</strong>
</p>
<p>
      Molecular Medicine (MolMed) S.p.A., con sede in Milano, iscritta al Registro delle Imprese di Milano al n. 11887610159 (di seguito anche solo "MolMed" o la "Società"), le cui azioni sono quotate sul Mercato Telematico Azionario organizzato e gestito da Borsa Italiana S.p.A..
    </p>
<p>
<strong>AZIONI COMPLESSIVAMENTE CONFERITE AL PATTO</strong>
</p>
<p>
      N. 66.841.952 azioni ordinarie MolMed S.p.A., pari al 28,546 % del capitale sociale di euro 11.019.314,98 sottoscritto e versato, diviso in n. 234.139.264 azioni ordinarie, prive di valore nominale.
    </p>
<p>
<strong>SOGGETTI ADERENTI AL PATTO</strong>
</p>
<p>
      -<em>Fininvest S.p.A.</em>, con sede in Roma Largo del Nazareno, 8, iscritta al Registro delle Imprese di Roma al n. 03202170589, società controllata dal dott. Silvio Berlusconi, nato a Milano il 29 settembre 1936, codice fiscale BRL SLV 36P29 F205W;
    </p>
<p>
      -<em>Science Park Raf S.p.A. in liquidazione</em>, con sede in Milano via Olgettina, 60, iscritta al Registro delle Imprese di Milano al n. 07757040154, società controllata da Armonia società semplice con sede in Milano, Via Borgogna 3, codice fiscale 9744080155;
    </p>
<p>
      - <em>Airain Ltd</em>, con sede in Malta - Mriehel, Birkirkara BKR 3000,Brewery Street,LM Complex Level 1 iscritta alla Conservatoria del Registro Commerciale al n. 65077, società controllata dalla Compagnie d’Investissements Monaco – Asie - Pte Ltd, con sede in Six Battery Road 09-01, 10-01 Singapore 049909- r.n. 201017609C, in qualità di <em>investment manager</em>
      del fondo Biotech Global Fund LTD, che controlla <em>Airain</em>;
    </p>
<p>
      -<em>H-Equity S.r.l.</em>, con sede in Milano via Senato, 12, iscritta al Registro della Imprese di Milano al n. 07086540965, società controllata dal dott. Ennio Doris, nato a Tombolo il 3 luglio 1940, codice fiscale DRS NNE 40L03 L199E;
    </p>
<p>
<em>H-INVEST S.p.A.,</em> con sede in Milano Via Senato, 12, iscritta al Registro delle Imprese di Milano al n. 08997260156, società controllata dal dott. Ennio Doris, nato a Tombolo il 3 luglio 1940, codice fiscale DRS NNE 40L03 L199E;
    </p>
<p>
       (di seguito singolarmente "Partecipante" o insieme "Partecipanti")
    </p>
<p>
<strong>AZIONI CONFERITE AL PATTO</strong>
</p>
<p>
      La tabella che segue indica i Partecipanti, il numero delle azioni vincolate al Patto (le “Azioni Sindacate”), le percentuali delle Azioni Sindacate di ciascuno rispetto al numero totale delle Azioni Sindacate e rispetto al numero totale delle azioni rappresentative del capitale sociale della Società.
    </p>
<table border="1" cellpadding="0" cellspacing="0" width="100%">
<tbody>
<tr>
<td width="320">
<p align="center">
<strong>Azionisti Partecipanti</strong><br/>
<strong>al Patto</strong> <strong></strong>
</p>
</td>
<td width="177">
<p align="center">
<strong>N. Azioni Sindacate</strong> <strong></strong>
</p>
</td>
<td width="149">
<p align="center">
<strong>% Azioni Sindacate rispetto al totale Azioni Sindacate</strong> <strong></strong>
</p>
</td>
<td width="165">
<p align="center">
<strong>% Azioni Sindacate rispetto al totale Azioni in circolazione</strong> <strong></strong>
</p>
</td>
</tr>
<tr>
<td valign="top" width="320">
<p>
              Fininvest S.p.A.
            </p>
</td>
<td valign="top" width="177">
<p align="right">
              33.000.000
            </p>
</td>
<td valign="top" width="149">
<p align="right">
              49,370%
            </p>
</td>
<td valign="top" width="165">
<p align="right">
<strong><em>14,094%</em></strong>
</p>
</td>
</tr>
<tr>
<td valign="top" width="320">
<p>
              Science Park Raf S.p.A. in liquidaz.
            </p>
</td>
<td valign="top" width="177">
<p align="right">
              7.500.000
            </p>
</td>
<td valign="top" width="149">
<p align="right">
              11,221%
            </p>
</td>
<td valign="top" width="165">
<p align="right">
<strong><em>3,203%</em></strong>
</p>
</td>
</tr>
<tr>
<td valign="top" width="320">
<p>
              Airain Ltd.
            </p>
</td>
<td valign="top" width="177">
<p align="right">
              12.805.900
            </p>
</td>
<td valign="top" width="149">
<p align="right">
              19,159%
            </p>
</td>
<td valign="top" width="165">
<p align="right">
<strong><em>5,469%</em></strong>
</p>
</td>
</tr>
<tr>
<td valign="top" width="320">
<p>
              H-Equity S.r.l.
            </p>
</td>
<td valign="top" width="177">
<p align="right">
              6.536.052
            </p>
</td>
<td valign="top" width="149">
<p align="right">
              9,778%
            </p>
</td>
<td valign="top" width="165">
<p align="right">
<strong><em>2,791%</em></strong>
</p>
</td>
</tr>
<tr>
<td valign="top" width="320">
<p>
              H-Invest S.p.A.
            </p>
</td>
<td valign="top" width="177">
<p align="right">
              7.000.000
            </p>
</td>
<td valign="top" width="149">
<p align="right">
              10,472%
            </p>
</td>
<td valign="top" width="165">
<p align="right">
<strong><em>2,989%</em></strong>
</p>
</td>
</tr>
<tr>
<td valign="top" width="320">
<p align="right">
<strong> Totale</strong> <strong></strong>
</p>
</td>
<td width="177">
<p align="right">
<strong>66.841.952</strong> <strong></strong>
</p>
</td>
<td width="149">
<p align="right">
<strong>100,000%</strong> <strong></strong>
</p>
</td>
<td width="165">
<p align="right">
<strong><em>28,546%</em></strong>
</p>
</td>
</tr>
</tbody>
</table>
<br/>
<br/>
<p>
<strong>TIPO E CONTENUTO DEL PATTO</strong>
</p>
<p>
      Il presente Patto Parasociale (“Patto”) è stato sottoscritto il 4 marzo 2014 con efficacia dal giorno successivo e sostituisce quello previgente sottoscritto il 4 marzo 2011 scaduto il 5 marzo 2014, del quale è stato confermato il contenuto sostanziale.<br/>
      Ai sensi dell’articolo 122 del Decreto Legislativo 24 febbraio 1998 n. 58 ("T.U.F."), il Patto prevede: obblighi di preventiva consultazione per l’esercizio dei diritti di voto (<em>art. 122, c. 5, lett. a</em>); limiti al trasferimento delle azioni (<em>art. 122, c. 5, lett. b</em>),  sulla Società.
    </p>
<p>
      In virtù del Patto nessuno dei Partecipanti esercita il controllo di MolMed.
    </p>
<p>
<strong><em>Organi sociali e gestione</em></strong>
</p>
<p>
<em>-1-</em> I Partecipanti si impegnano ad incontrarsi, su convocazione del Segretario del Patto, almeno 10 giorni prima della scadenza prevista dallo statuto di MolMed per la presentazione delle liste per la nomina degli organi sociali, al fine di definire la proposta di nomina sulla base di quanto di seguito previsto.
    </p>
<p>
<em>-2-</em> Qualora durante l’anno di vigenza del presente Patto si verificasse la necessità di nominare un nuovo Consiglio di Amministrazione, i Partecipanti faranno quanto in loro potere affinché il numero dei membri del consiglio di amministrazione sia pari a 11 e, in tal caso,  si impegnano a presentare e votare nell’assemblea di MolMed una lista di candidati
      alla nomina a membri del consiglio di amministrazione di MolMed così composta:
    </p>
<ol type="i">
<li>
        3 componenti, finché saranno dirigenti o consulenti di MolMed, nelle persone del prof. Claudio Bordignon, della dott.ssa Marina Del Bue e del dr. Germano Carganico, ovvero delle altre persone individuate di comune accordo dai Partecipanti;
      </li>
<li>
        3 componenti indipendenti, nominati di comune accordo dai Partecipanti; e
      </li>
<li>
        i rimanenti 5 componenti, nominati su designazione dei Partecipanti (due amministratori designati da Fininvest, un amministratore designato da Airain, un amministratore designato da Science Park in liq. e un amministratore designato congiuntamente da H-Equity e da H-Invest).
      </li>
</ol>
<p>
      Al fine di assicurare l’equilibrio tra generi, in conformità alla disciplina vigente, la lista deve contenere candidati di entrambi i generi in modo che al genere meno rappresentato appartenga almeno un terzo, arrotondato per eccesso nel caso di numero frazionario, dei candidati in essa contenuti, nel rispetto della normativa pro-tempore vigente. L’ultimo candidato della
      lista, eventualmente destinato a non essere eletto in caso di nomina di altro amministratore presentato da liste di minoranza, sarà uno dei candidati amministratori indipendenti.
    </p>
<p>
<em>-3-</em> Qualora nel corso della durata del presente Patto un amministratore cessi dalla carica<em>,</em> i Partecipanti faranno in modo che, sia in ipotesi di cooptazione da parte del consiglio di amministrazione, sia in ipotesi di nomina da parte dell’assemblea, il componente del consiglio di amministrazione nominato sia designato dal Partecipante o dai Partecipanti che aveva/no
      designato l’amministratore cessato dalla carica.
    </p>
<p>
<em>-4-</em> I Partecipanti si impegnano a presentare e votare nell’assemblea di MolMed una lista di candidati alla nomina a membri del collegio sindacale della Società designati dai Partecipanti. In caso di disaccordo tra i Partecipanti sulla scelta dei candidati, i 3 Partecipanti che posseggano le minori percentuali di Azioni Sindacate avranno ciascuno il diritto di designare
      un sindaco effettivo, mentre i 2 Partecipanti che detengano le maggiori percentuali di Azioni Sindacate avranno ciascuno il diritto di designare un sindaco supplente. Al fine di assicurare l’equilibrio tra generi, in conformità alla disciplina vigente, la lista deve contenere candidati di entrambi i generi in modo che al genere meno rappresentato appartengano almeno un candidato
      alla carica di sindaco effettivo ed uno alla carica di sindaco supplente.
    </p>
<p>
<strong><em>Segretario del Patto</em></strong>
</p>
<p>
      I Partecipanti nominano all’unanimità il Segretario del Patto che è chiamato a svolgere le funzioni attribuitegli dal Patto, verificando il corretto adempimento delle procedure previste nello stesso, nonché i compiti assegnatigli di comune accordo dai Partecipanti.
    </p>
<p>
<strong><em>Comitato di Consultazione</em></strong>
</p>
<p>
<em>-1-</em> I Partecipanti si impegnano a riunirsi in un comitato di consultazione costituito da un rappresentante per ciascuno dei Partecipanti, al fine di esaminare in via preventiva, discutere e deliberare sugli argomenti posti di volta in volta all’ordine del giorno dell’assemblea ordinaria e straordinaria della Società (il “Comitato di Consultazione”).
    </p>
<p>
<em>-2</em><em>-</em> Il Comitato di Consultazione delibererà con la partecipazione e il voto favorevole di almeno 3 Partecipanti che siano titolari complessivamente di più della metà delle Azioni Sindacate.
    </p>
<p>
<em>-3-</em> Ciascun Partecipante sarà tenuto ad esprimere nell’assemblea degli azionisti il proprio voto su ciascun argomento dell’ordine del giorno, in modo conforme alle deliberazioni assunte al riguardo dal Comitato di Consultazione. Al contrario, in caso di mancato raggiungimento di determinazioni con i  quorum indicati nel precedente paragrafo, ciascuno dei
      Partecipanti resterà libero di manifestare il proprio voto in assemblea nel senso dallo stesso ritenuto più opportuno.
    </p>
<p>
      La mancata partecipazione di un Partecipante alla fase di consultazione preventiva comporterà l’accettazione delle determinazioni raggiunte dagli altri Partecipanti ai sensi del paragrafo 2, con conseguente obbligo del Partecipante assente di adeguare il proprio voto nell’assemblea dei soci a tali determinazioni.
    </p>
<p>
<strong><em>Prelazione</em></strong>
</p>
<p>
<em>-1-</em> Il Partecipante che intenda compiere atti di trasferimento aventi per oggetto le proprie Azioni Sindacate e/o Diritti ad esse connessi, in tutto o in parte, sarà tenuto ad offrire tali Azioni Sindacate e/o Diritti agli altri Partecipanti in proporzione alle Azioni Sindacate da ciascuno di essi possedute, inviando a ciascuno di essi e al Segretario del Patto una
      comunicazione (la “Comunicazione di Offerta”) contenente tutti gli elementi relativi all’atto di trasferimento, ivi inclusi, in particolare, il numero di Azioni Sindacate e/o Diritti oggetto del proposto trasferimento (le “Azioni Offerte”), l’identità del soggetto interessato all’acquisto, il corrispettivo e tutte le altre condizioni del
      trasferimento.
    </p>
<p>
<em>-2-</em> Per “trasferimento” si intenderà qualsivoglia operazione di vendita o altro atto di disposizione <em>inter</em> <em>vivos</em> di qualunque natura, che abbia per oggetto o per effetto l’attribuzione o il trasferimento a terzi di Azioni Sindacate ovvero di diritti reali di godimento e/o garanzia inerenti alle Azioni Sindacate e/o altri diritti che
      potrebbero tradursi in diritti di voto con riferimento alle Azioni Sindacate ovvero ancora di diritti (anche eventualmente incorporati in strumenti finanziari) ad acquistare Azioni Sindacate o sottoscrivere nuove azioni della Società.
    </p>
<p>
      In deroga alla procedura di prelazione, i Partecipanti potranno costituire in pegno, in tutto o in parte, le Azioni Sindacate dagli stessi possedute esclusivamente a condizione che (i) i diritti amministrativi inerenti alle Azioni Sindacate, ivi incluso il diritto di voto, spettino al Partecipante titolare delle Azioni Sindacate oggetto del pegno e (ii) vi sia l’obbligo a carico del
      creditore pignoratizio, in caso di vendita o di richiesta di assegnazione delle Azioni Sindacate, di offrire le stesse in prelazione ai Partecipanti.
    </p>
<p>
<em>-3-</em> Ciascun Partecipante destinatario della Comunicazione di Offerta avrà diritto di esercitare la prelazione per l’acquisto delle Azioni Offerte che si intendono trasferire in proporzione alle Azioni Sindacate dallo stesso possedute, alle medesime condizioni indicate nella Comunicazione di Offerta.
    </p>
<p>
      Per tutta la durata del Patto nessun Partecipante potrà porre in essere operazioni di prestito titoli, strumenti derivati, ivi inclusi <em>equity</em> <em>swaps</em>, con riferimento alle Azioni Sindacate.
    </p>
<p>
<em>- 4 -</em> Resta escluso dall’ambito di applicazione della procedura di prelazione il trasferimento di Azioni Sindacate e/o Diritti a favore di società controllanti, controllate da, o soggette al comune controllo con, a norma del primo comma, punto 1) dell’articolo 2359 c.c..
    </p>
<p>
<strong><em>Offerta pubblica di acquisto</em></strong>
</p>
<p>
<em>-1</em><em>-</em> Ciascuno dei Partecipanti si impegna, per sé e per le imprese dal medesimo controllate ai sensi dell’art. 2359, 1° comma, e art. 93 del Testo Unico della Finanza, a non porre in essere azioni, comportamenti, accordi, patti o intese in qualunque forma stipulati, che facciano sorgere l’obbligo, solidale a carico dei Partecipanti, di promuovere
      un’offerta pubblica di acquisto di azioni ordinarie di MolMed, ai sensi delle applicabili disposizioni del Testo Unico della Finanza e del relativo Regolamento Consob n. 11971/1999, concernente la disciplina degli emittenti.
    </p>
<p>
<em>-2-</em> Qualora, per effetto della violazione di tale obbligo da parte di uno o più Partecipanti, sugli altri dovesse gravare l’obbligo di procedere in via solidale ad un’offerta pubblica di acquisto di azioni ordinarie di MolMed, questi ultimi Partecipanti avranno azione di regresso nei confronti degli autori della violazione qui prevista, per il ristoro di ogni
      pregiudizio.
    </p>
<p>
<strong>DURATA ED EFFICACIA DEL PATTO</strong>
</p>
<p>
      Il Patto ha efficacia dal 5 marzo 2014 e resterà in vigore per un anno - fino al 4 marzo 2015 - salvo diverso accordo raggiunto tra i Partecipanti.
    </p>
<p>
<strong>UFFICIO DEL REGISTRO DELLE IMPRESE</strong>
</p>
<p>
      Il Patto è stato depositato presso il Registro delle Imprese di Milano in data 5 marzo 2014 – numero PRA/50704/2014/CMIAUTO.
    </p>
<p>
<em>Le Informazioni essenziali del Patto sono pubblicate sul sito www.molmed.com</em>
</p>
<p>
      5 gennaio 2015
    </p>
<p>
<strong>[MO.2.15.1]