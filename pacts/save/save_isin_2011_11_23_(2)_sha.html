/strong>
</p>
<hr/>
<p align="center">
       <strong>SAVE</strong> <strong>S.P.A.</strong>
</p>
<p>
<strong>Il presente estratto è stato aggiornato a seguito della modifica della catena partecipativa derivante dall’incorporazione di Marco Polo Holding S.r.l. in Urvait Service S.r.l., ora Marco Polo Holding S.r.l., con effetto dal 22 novembre 2011.</strong>
</p>
<p>
      Ai sensi dell’art. 122 del D.Lgs. 24.2.1998, n. 58 (il "<strong>Testo Unico</strong>") e dell’articolo 128, comma 1, lett. c), del regolamento Consob adottato con delibera n. 11971 del 14 maggio 1999 come successivamente modificato (il "<strong>Regolamento Emittenti</strong>"), Finanziaria Internazionale Holding S.p.A. ("<strong>Finint</strong>") e
      Star Holdings B.V. (già Venice Airport Holdings B.V.) - società di diritto olandese i cui legami con Morgan Stanley Infrastructure Inc. sono meglio specificati al successivo Paragrafo 3 - ("<strong>Star Holdings</strong>") comunicano che in data 13 febbraio 2011 è stato rinnovato il patto parasociale, stipulato in data 13 febbraio 2008 (il "<strong>Patto
      Parasociale</strong>"), relativo ad Agorà Investimenti S.r.l., alla controllata di quest’ultima Marco Polo Holding S.r.l. e, in alcune disposizioni, a SAVE S.p.A.. Le azioni di SAVE S.p.A. sono quotate sul Mercato Telematico Azionario organizzato e gestito da Borsa Italiana S.p.A.
    </p>
<p>
<strong>1. Società i cui strumenti finanziari rientrano nell’oggetto delle pattuizioni</strong>
</p>
<p>
      Il Patto Parasociale ha ad oggetto le seguenti società:
    </p>
<p>
      (a) Agorà Investimenti S.r.l. ("<strong>Agorà</strong>" o la "<strong>Società</strong>") che ha sede a Conegliano (TV), Via Vittorio Alfieri 1, iscritta presso il Registro delle Imprese di Treviso al numero 03411340262. Il capitale sociale di Agorà sottoscritto e versato alla data odierna è pari ad Euro 163.020,00;
    </p>
<p>
      (b) Marco Polo Holding S.r.l. ("<strong>MPH</strong>") che ha sede a Conegliano (TV), Via Vittorio Alfieri 1, iscritta presso il Registro delle Imprese di Treviso al numero 02189560275. Il capitale sociale di MPH sottoscritto e versato alla data odierna è pari a Euro 5.115.000,00; e
    </p>
<p>
      (c) SAVE S.p.A. ("<strong>SAVE</strong>") che ha sede a Frazione Tessera, Venezia, Viale G. Galilei 30/1, iscritta presso il Registro delle Imprese di Venezia al numero 02193960271. Il capitale sociale di SAVE sottoscritto e versato alla data odierna è pari ad Euro 35.971.000,00, diviso in 55.340.000 azioni del valore nominale unitario di Euro 0,65.
    </p>
<p>
<strong>2. Azioni e strumenti finanziari oggetto del Patto Parasociale</strong>
</p>
<p>
      Il Patto Parasociale ha ad oggetto:
    </p>
<p>
      (a) tutte le quote di Agorà detenute da Finint e da Star Holdings, come meglio dettagliate al paragrafo <em>sub</em> 3 che segue;
    </p>
<p>
      (b) l’intera quota di MPH detenuta da Agorà che, alla data del Patto Parasociale, è pari al 99,99% del capitale sociale della stessa;
    </p>
<p>
      (c) tutte le azioni SAVE detenute da MPH alla data odierna, pari a n. 22.204.475 azioni SAVE rappresentanti il 40,123% del capitale sociale di SAVE, nonché tutte le altre azioni SAVE che saranno detenute, direttamente o indirettamente, da Agorà (le "<strong>Azioni SAVE</strong>").
    </p>
<p>
<strong>3. Soggetti aderenti al Patto Parasociale</strong>
</p>
<p>
      I soggetti aderenti al Patto Parasociale sono Finint e Star Holdings (le "<strong>Parti</strong>"), i quali, alla data odierna, detengono le seguenti partecipazioni nel capitale sociale di Agorà.
    </p>
<table border="1" cellpadding="0" cellspacing="0" width="100%">
<tbody>
<tr>
<td valign="top" width="29%">
<br/>
<strong>Socio</strong>
</td>
<td valign="top" width="35%">
<p>
<strong>% di partecipazione al capitale sociale di Agorà</strong>
</p>
</td>
<td valign="top" width="35%">
<p>
<strong>% di partecipazione conferita al Patto Parasociale</strong>
</p>
</td>
</tr>
<tr>
<td valign="top" width="29%">
<p>
              Finint
            </p>
</td>
<td valign="top" width="35%">
<p>
              50,11%
            </p>
</td>
<td valign="top" width="35%">
<p>
              75,34%
            </p>
</td>
</tr>
<tr>
<td valign="top" width="29%">
<p>
              Star Holdings*
            </p>
</td>
<td valign="top" width="35%">
<p>
              16,4%
            </p>
</td>
<td valign="top" width="35%">
<p>
              24,66%
            </p>
</td>
</tr>
</tbody>
</table>
<br/>
    * Star Holdings è una società di diritto olandese controllata da MSIP International Holdings Cooperatief U.A., società di diritto olandese, con sede legale in Kabelweg 37, 1014 BA Amsterdam. MSIP International Holdings Cooperatief U.A. è una società indirettamente detenuta dal fondo Morgan Stanley Infrastructure Partners LP e dai fondi di investimento a questo
    paralleli. <br/>
<br/>
<p>
      Alla data odierna, il restante 33,49% è detenuto da Fondo Generali Financial Holdings FCP-FIS Sub-Fund 1 ("<strong>GFH</strong>"), il quale ha acquistato tale partecipazione da Assicurazioni Generali S.p.A. in data 4 settembre 2008. Inoltre, in data 17 settembre 2008 è stato sottoscritto tra Finint, Assicurazioni Generali S.p.A e Allegro S. à r.l., in qualità
      di gestore e promotore di GFH, un accordo di adesione in forza del quale GFH ha aderito al patto parasociale sottoscritto in data 15 ottobre 2007 tra Finint e Assicurazioni Generali S.p.A. Quest’ultimo patto è stato rinnovato, senza modifiche, per un ulteriore triennio e quindi fino al 14 ottobre 2013.
    </p>
<p>
      Si precisa che alcune disposizioni del Patto Parasociale fanno rinvio a (e quindi devono essere coordinate con) i relativi articoli dello Statuto di Agorà attualmente in vigore, i quali trovano applicazione nei confronti di tutti gli attuali soci, ivi incluso GFH. Per tale ragione, le disposizioni del Patto Parasociale relative al regime di circolazione delle quote di Agorà fanno
      riferimento ad Assicurazioni Generali S.p.A. - e, quindi, a seguito della cessione di quote e dell'accordo di adesione di cui sopra, a GFH - pur non essendo queste ultime parti del Patto Parasociale.
    </p>
<p>
<strong>4. Contenuto del Patto Parasociale</strong>
</p>
<p>
      Si sintetizza qui di seguito il contenuto delle più rilevanti pattuizioni del Patto Parasociale. Si precisa, altresì, che, in data 13 febbraio 2008, Agorà ha adottato uno statuto sociale che riflette la maggior parte delle previsioni del Patto Parasociale, ivi incluse le pattuizioni relative alla <em>governance</em> di Agorà e al regime di trasferimento delle quote (lo
      "<strong>Statuto di Agorà</strong>"). Il Patto Parasociale (articolo 2.1.1) prevede anche che entro un certo termine alcune specifiche previsioni del Patto Parasociale siano riflesse nello statuto di MPH, fra cui la modifica dell’oggetto sociale e la previsione di maggioranze qualificate relativamente al trasferimento di Azioni SAVE e alle istruzioni per
      l’espressione del voto da parte di MPH nell’assemblea di SAVE che deliberi in merito a determinate materie.
    </p>
<p>
<strong>4.1 Disposizioni relative alla <em>corporate governance</em> di Agorà, MPH e SAVE</strong>
</p>
<p>
<strong>a) Assemblea ordinaria e straordinaria di Agorà e MPH.</strong> Ai sensi del Patto Parasociale, l’assemblea ordinaria e quella straordinaria di Agorà e MPH deliberano con le maggioranze di legge, ad eccezione di alcune materie per l’approvazione delle quali è necessario il voto favorevole, ovvero, relativamente ad MPH il consenso, di Star Holdings. Fra
      tali materie sono incluse, a titolo esemplificativo, (i) le modifiche dell’oggetto sociale e ogni altra modifica dello statuto sociale, (ii) fusioni e scissioni (iii) modifiche del capitale sociale, ad eccezione di alcuni casi di riduzione obbligatoria del capitale e successivo aumento per la copertura di perdite, (iv) scioglimento, messa in liquidazione o procedimenti similari, e (v)
      remunerazione del Consiglio di Amministrazione.
    </p>
<p>
<strong>b) Assemblea ordinaria e straordinaria di SAVE.</strong> Ai sensi del Patto Parasociale, MPH non potrà votare a favore di alcune delibere di competenza dell'assemblea ordinaria ovvero dell'assemblea straordinaria di SAVE qualora Star Holdings comunichi a Finint il proprio dissenso in merito all’adozione di tali delibere. Fra tali delibere sono incluse, a titolo
      esemplificativo, (i) aumenti o riduzioni del capitale sociale, ad eccezione, <em>inter alia</em>, di alcuni casi di riduzione obbligatoria del capitale e successivo aumento per la copertura di perdite, (ii) fusioni e scissioni (iii) modifiche di alcuni articoli dello statuto sociale di SAVE relativi alla tutela degli azionisti di minoranza, fra cui gli articoli relativi all’oggetto
      sociale, alle modalità di nomina del Consiglio di Amministrazione e del collegio sindacale e alle maggioranze richieste per le deliberazioni degli organi sociali, e (iv) scioglimento, messa in liquidazione o procedimenti similari.
    </p>
<p>
<strong>c) Composizione del Consiglio di Amministrazione di Agorà, MPH e SAVE</strong>. Il Patto Parasociale prevede che (i) il Consiglio di Amministrazione di Agorà sia composto da cinque membri, di cui tre, tra cui il Presidente del Consiglio di Amministrazione, dovranno essere designati da Finint e (fino a quando Star Holdings deterrà una partecipazione in Agorà pari
      ad almeno il 10% del capitale sociale) uno da Star Holdings, (ii) il Consiglio di Amministrazione di MPH sia composto da sette membri, di cui quattro, tra cui il Presidente del Consiglio di Amministrazione, dovranno essere designati da Finint e (fino a quando Star Holdings deterrà una partecipazione in Agorà pari ad almeno il 10% del capitale sociale) uno da Star Holdings e (iii)
      la lista presentata da MPH nell’assemblea ordinaria di SAVE per la nomina del Consiglio di Amministrazione contenga il nome di almeno un amministratore designato da Star Holdings in posizione tale per cui, qualora la lista presentata da MPH ottenga la maggioranza dei voti, tale amministratore sia nominato nel Consiglio di Amministrazione di SAVE. Si precisa, altresì, che ai sensi
      del Patto Parasociale, in caso di aumento del numero dei componenti dei Consigli di Amministrazione di Agorà, MPH e/o SAVE, Star Holdings ha il diritto di designare un numero di consiglieri proporzionale alla partecipazione da quest’ultima detenuta, direttamente o indirettamente, nelle rispettive società.
    </p>
<p>
<strong>d) Quorum deliberativi del Consiglio di Amministrazione di Agorà e MPH</strong>. I Consigli di Amministrazione di Agorà e MPH sono validamente costituiti con la partecipazione della maggioranza degli amministratori in carica e deliberano secondo le maggioranze di legge, ad eccezione di alcune materie per le quali è necessario il voto favorevole del consigliere di
      amministrazione designato da Star Holdings. Tali delibere includono, a titolo esemplificativo, (i) operazioni con parti correlate di valore superiore a Euro 100.000 per singola operazione e, complessivamente, a Euro 250.000 annui , (ii) modifiche sostanziali dell’attività sociale, ivi incluse acquisizioni o dismissioni di valore superiore a Euro 40 milioni, (iii) vendita o
      trasferimento di Azioni SAVE, (iv) contratti al di fuori dell’ordinaria amministrazione di valore superiore ad Euro 3 milioni, (v) compensi dei Consiglieri di Amministrazione, con o senza deleghe e (vi) gestione di contenziosi di valore superiore a Euro 6 milioni.
    </p>
<p>
<strong>e) Espressione del voto nel Consiglio di Amministrazione di SAVE.</strong> Il Patto Parasociale prevede che sia necessario il consenso di Star Holdings per l’espressione del voto nel Consiglio di Amministrazione di SAVE da parte dei Consiglieri designati da Finint – attraverso la lista presentata da MPH – in relazione ad alcune materie, fra cui, a titolo
      esemplificativo (i) operazioni con parti correlate di valore superiore a, complessivamente, Euro 300.000 annui, (ii) modifiche sostanziali dell’attività sociale, ivi incluse operazioni di acquisto o dismissione di valore superiore a Euro 40 milioni, (iii) contratti al di fuori dell’ordinaria amministrazione di valore superiore ad Euro 20 milioni e (iv) gestione di
      contenziosi di valore superiore a Euro 6 milioni.
    </p>
<p>
<strong>f) Diritto di consultazione di Star Holdings.</strong> Ai sensi del Patto Parasociale Finint ha l’obbligo di consultare previamente Star Holdings prima dell’adozione di delibere su alcune materie, fra cui a titolo esemplificativo (i) compenso dei Consiglieri di Amministrazione di SAVE e (ii) cessazione o revoca dell’Amministratore Delegato di SAVE, fermo restando
      che non vi è nessun diritto di veto di Star Holdings in relazione a tali materie.
    </p>
<p>
<strong>g) Politica di distribuzione dei dividendi.</strong> Ai sensi del Patto Parasociale, Finint e Star Holdings faranno in modo che Agorà, MPH e, per quanto consentito dalla legge, SAVE distribuiscano dividendi nella massima misura consentita dalla legge e in ogni caso compatibilmente con gli investimenti e le acquisizioni approvate e con l’ammontare degli interessi dovuti ai
      sensi dei finanziamenti in essere. L’articolo 3.9 del Patto Parasociale prevede anche, <em>inter alia</em>, alcune specifiche eccezioni a tale regola della distribuzione nella misura massima consentita dalla legge.
    </p>
<p>
<strong>4.2 Divieto di acquisto e disposizioni relative alla circolazione delle quote di Agorà</strong>
</p>
<p>
<strong>a) Divieto di acquisto</strong>. E’ previsto un divieto di acquisto, diretto o indiretto, da parte di Finint, Star Holdings o da persone che agiscono di concerto con ciascuna di esse, di Azioni SAVE in misura tale da superare una delle soglie rilevanti ai sensi della normativa in tema di offerte pubbliche di acquisto obbligatorie. In particolare, Finint e Star Holdings non
      potranno acquistare, direttamente o indirettamente, Azioni SAVE in misura superiore complessivamente al 2% in ciascun periodo di 12 mesi. Si precisa che tale limite complessivo del 2% coincide con lo stesso limite (sempre pari al 2%) previsto nei confronti di Finint dal separato patto parasociale da essa sottoscritto con Assicurazioni Generali S.p.A. Gli articoli 4.1.5 e 4.1.6 del Patto
      Parasociale prevedono espressamente le conseguenze a carico della Parte che abbia violato tale divieto di acquisto e che pertanto abbia comportato l’insorgere di un obbligo solidale di lancio di un’offerta pubblica di acquisto obbligatoria a carico anche dell’altra Parte e della Società.
    </p>
<p>
<strong>b) Divieto di alienazione.</strong> E’ previsto un divieto di alienazione della quota di Agorà detenuta da Star Holdings dal 13 febbraio 2008 al 12 agosto 2009, inclusi (il "<strong>Periodo di Lock Up</strong>") con la sola eccezione dei Trasferimenti Consentiti (cfr. successivo Paragrafo f).
    </p>
<p>
<strong>c) Diritto di prelazione.</strong> Fermo restando il divieto di alienazione per Star Holdings di cui al precedente Paragrafo b), è previsto un diritto di prelazione <em>pro-rata</em>, con diritto di accrescimento, a favore di ciascuno degli attuali soci di Agorà, ovvero Finint, GFH e Star Holdings, in caso di trasferimento da parte di ciascuno di essi di tutta o parte
      della quota detenuta in Agorà. Per termini e modalità di esercizio del diritto di prelazione, il Patto Parasociale fa rinvio all’articolo 7 dello Statuto di Agorà.
    </p>
<p>
<strong>d) Diritto</strong> <strong>di co-vendita.</strong> Ai sensi del Patto Parasociale, Star Holdings, Assicurazioni Generali S.p.A. e GFH hanno un diritto di co-vendita qualora Finint intenda trasferire a terzi una partecipazione in Agorà tale per cui (i) Finint resti in Agorà con una quota di partecipazione al capitale sociale inferiore al 50% o comunque perda il controllo
      di Agorà o MPH, ovvero (ii) il terzo acquirente sia in grado di nominare la maggioranza degli amministratori di Agorà o MPH e/o detenga più del 50% del capitale sociale con diritto di voto di Agorà e/o controlli MPH. Per termini e modalità di esercizio del diritto di co-vendita, il Patto Parasociale fa rinvio all’articolo 8 dello Statuto di Agorà.
    </p>
<p>
<strong>e) Ulteriori limitazioni al trasferimento della quota di Agorà detenuta da Star Holdings.</strong> Successivamente alla scadenza del Periodo di Lock Up, Star Holdings non potrà trasferire la propria quota in Agorà (i) a operatori aeroportuali, (ii) a soggetti terzi di dubbia reputazione, secondo criteri meglio dettagliati nell’articolo 5.5.1 del Patto
      Parasociale, ovvero (iii) qualora tale trasferimento abbia un significativo impatto negativo sulla reputazione di Finint e/o SAVE.
    </p>
<p>
<strong>f) Trasferimenti Consentiti.</strong> Anche durante il Periodo di Lock Up, Finint e Star Holdings potranno liberamente trasferire (senza che ciò faccia insorgere in capo ad alcuno di essi né il diritto prelazione, né il diritto di covendita) la quota (in tutto o in parte) da ciascuno di essi detenuta in Agorà ad una propria società controllata, controllante
      o soggetta a comune controllo (una "<strong>Società Affiliata</strong>") o ad ogni altra persona giuridica amministrata con pieni poteri decisionali da Finint o da Morgan Stanley Infrastructure Inc., a condizione che (i) il trasferimento sia soggetto alla condizione risolutiva che il cessionario cessi di essere una Società Affiliata del socio che abbia posto in essere il
      trasferimento o altra persona giuridica amministrata con pieni poteri decisionali da Finint, Star Holdings o Morgan Stanley Infrastructure Inc.; (ii) qualora tale condizione risolutiva si verifichi: (A) il socio trasferente dovrà darne previa e tempestiva comunicazione all'altro socio; (B) il trasferimento a tale persona giuridica sarà risolto con efficacia a partire dalla
      data alla quale sia venuto meno il rapporto sottostante alla qualifica di tale entità quale Società Affiliata o quale amministrata con poteri decisionali da Finint, Star Holdings o da Morgan Stanley Infrastructure Inc.; e (C) la titolarità della quota della Società trasferita a tale entità sarà retrocessa al socio che abbia originariamente posto in essere il
      trasferimento.
    </p>
<p>
<strong>g) Opzione di Vendita.</strong> Ai sensi del Patto Parasociale, in caso di cambio di controllo di Finint, Star Holdings potrà esercitare un’opzione di vendita della propria partecipazione detenuta in Agorà, a valore di mercato, determinato secondo i criteri e la procedura specificati nell’allegato 1.1.15 del Patto Parasociale.
    </p>
<p>
<strong>5. Controversie</strong>
</p>
<p>
      Ogni controversia derivante dal Patto Parasociale sarà decisa, applicando la legge italiana, da un collegio arbitrale composto da tre arbitri, di cui due nominati da ciascuna delle Parti e il terzo designato dai due arbitri nominati dalle Parti. Al procedimento arbitrale si applicheranno le Regole della Camera Arbitrale Internazionale di Parigi. Il luogo dell’arbitrato sarà
      Milano.
    </p>
<p>
<strong>6. Durata del Patto Parasociale</strong>
</p>
<p>
<strong>a)</strong> Il Patto Parasociale ha immediata efficacia fra le Parti dalla data della firma; aveva una durata iniziale fissata fino al 12 febbraio 2011; sarà rinnovato alla prima scadenza per un ulteriore periodo di tre anni e, quindi, fino al 12 febbraio 2014, e si rinnoverà automaticamente per successivi periodi di tre anni salvo che sia inviata comunicazione di disdetta
      da una delle Parti almeno 180 giorni prima della scadenza di ciascun periodo di durata di tre anni.
    </p>
<p>
<strong>b)</strong> Il Patto Parasociale prevede sin d’ora che (subordinatamente al rinnovo del Patto Parasociale sostanzialmente agli stessi termini e condizioni per almeno due volte consecutive):
    </p>
<p>
      (i) il 12 agosto 2015 alcune disposizioni del Patto Parasociale siano automaticamente sostituite da altre disposizioni contenute in un allegato al Patto Parasociale. In particolare il diritto di prelazione sarà sostituito da un diritto di prima offerta e i termini di esercizio del diritto di co-vendita saranno di conseguenza coordinati con i nuovi termini di esercizio del diritto di
      prima offerta; e
    </p>
<p>
      (ii) qualora, successivamente al 12 febbraio 2014, Finint trasferisca a terzi una partecipazione in Agorà tale per cui (i) Finint resti in Agorà con una quota di partecipazione al capitale sociale inferiore al 50% o comunque perda il controllo di Agorà o MPH, ovvero (ii) il terzo acquirente sia in grado di nominare la maggioranza degli amministratori di Agorà o MPH e/o
      detenga più del 50% del capitale sociale con diritto di voto di Agorà e/o controlli MPH, e Star Holdings non abbia esercitato né il diritto di prelazione né il diritto di co-vendita, il Patto Parasociale si intenderà automaticamente risolto. In tal caso Star Holdings potrà cedere a un terzo il proprio diritto di prelazione, il quale potrà esercitarlo entro
      50 giorni dalla comunicazione di vendita.
    </p>
<p>
<strong>7. Separato Contratto di Opzione</strong>
</p>
<p>
      Per quanto occorrer possa, le Parti comunicano che, in data 30 luglio 2010, hanno altresì sottoscritto un contratto di opzione ai sensi del quale, nel periodo 13 gennaio - 12 febbraio 2014 ovvero al ricorrere di determinati eventi concernenti, <em>inter alia</em>, inadempimenti delle obbligazioni previste nel Patto Parasociale a carico di Finint, Star Holdings avrà il diritto di
      vendere a Finint, che avrà l’obbligo di acquistare, l’intera partecipazione da essa detenuta in Agorà, ad un prezzo stabilito secondo i criteri determinati all’articolo 3 del contratto di opzione.
    </p>
<p>
<strong>8. Deposito del Patto Parasociale e del Contratto di Opzione</strong>
</p>
<p>
      Il Patto Parasociale e il Contratto di Opzione sono stati depositati entro i termini di legge presso i Registri delle Imprese di Treviso e di Venezia.
    </p>
<p>
      23 novembre 2011
    </p>
<p>
<strong>[AW.4.11.1]