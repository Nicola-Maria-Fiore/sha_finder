/strong>
</p>
<hr/>
<p align="center">
<strong>PIRELLI &amp; C. SPA</strong> <strong> </strong>
</p>
<p align="left">
<em>Si riporta di seguito l’estratto del Patto Parasociale Camfin aggiornato per riflettere la variazione della partecipazione detenuta da Marco Polo in Pirelli in conseguenza del parziale esercizio da parte dell’agente per la stabilizzazione J.P. Morgan Securities plc, anche in nome e per conto del consorzio per il collocamento istituzionale e nell’ambito del processo di
      relisting di Pirelli dell’opzione greenshoe concessa dalla stessa Marco Polo, per n. 18.904.836 azioni (pari a circa l’1,9% del capitale sociale di Pirelli) rispetto alle n. 50.000.000 azioni (pari al 5% del capitale sociale di Pirelli) che erano state oggetto di over-allotment. Pertanto, ciò ha comportato la restituzione a Marco Polo, in data 7 novembre 2017, di n.
      31.095.164 azioni ordinarie di Pirelli (pari a circa il 3,1% del relativo capitale sociale) oggetto di prestito ai sensi dell’over-allotment.</em>
</p>
<p align="left">
<em>Le variazioni apportate al testo dell’estratto sono evidenziate in corsivo. I termini sopra indicati in maiuscolo hanno lo stesso significato ad essi attribuito nel prosieguo del presente estratto.</em>
</p>
<p align="center">
      *****<br/>
</p>
<p align="left">
      Con riferimento:
    </p>
<blockquote>
<p>
        (i) all’avvio, in data 4 ottobre 2017 (la “<strong>Data di Perfezionamento dell’IPO</strong>”), delle negoziazioni delle azioni della società Pirelli &amp; C. S.p.A. (“<strong>Pirelli</strong>”) sul Mercato Telematico Azionario, organizzato e gestito da Borsa Italiana S.p.A. (“<strong>MTA</strong>”);
      </p>
<p>
        (ii) alla società Marco Polo International Italy S.p.A. (“<strong>Marco Polo</strong>”), che, alla Data di Perfezionamento dell’IPO, detiene una partecipazione rappresentativa del <em>63,11%</em> del capitale sociale di Pirelli;
      </p>
<p>
        (iii) alla società Camfin S.p.A. (“<strong>Camfin</strong>”), che detiene una partecipazione rappresentativa del 22,4% del capitale sociale di Marco Polo, insieme a (a) China National Tire &amp; Rubber Corporation, Ltd., che detiene – tramite CNRC International (HK) Limited, CNRC International Holding (HK) Limited e Fourteen Sundew S.à r.l. – una
        partecipazione rappresentativa del 65% del capitale sociale di Marco Polo e (b) Long-Term Investments Luxembourg S.A., che detiene una partecipazione rappresentativa del 12,6% del capitale sociale di Marco Polo;
      </p>
<p>
        (iv) al patto parasociale sottoscritto tra gli altri da tutti i predetti soggetti in data 28 luglio 2017 (il “<strong>Patto Parasociale Pirelli</strong>”), che disciplina, <em>inter alia</em>, l’impegno delle parti a realizzare un processo di separazione delle attività e passività di Marco Polo, da completarsi (il prima possibile successivamente alla Data di
        Perfezionamento dell’IPO) preferibilmente per il tramite di una scissione e con l’effetto di assegnare, direttamente o indirettamente, ai soci di Marco Polo le azioni di Pirelli residue e la cassa detenute da Marco Polo successivamente alla Data di Perfezionamento dell’IPO, secondo i termini e modalità descritti in detto patto parasociale;
      </p>
</blockquote>
<p>
      si informa che, in relazione a Camfin, è altresì vigente un patto parasociale, originariamente sottoscritto in data 11 agosto 2015 da Marco Tronchetti Provera &amp; C. S.p.A., Nuove Partecipazioni S.p.A., UniCredit S.p.A, Manzoni S.r.l. e Intesa Sanpaolo S.p.A. e poi aggiornato dai predetti soggetti in data 4 maggio 2017 in occasione del completamento della fusione della
      società Coinv S.p.A. in Camfin, che ha avuto effetto dal 12 giugno 2017 (la “<strong>Fusione</strong>”) e in considerazione della Fusione stessa e di talune clausole dell’accordo non più applicabili (il “<strong>Patto Parasociale Camfin</strong>”).
    </p>
<p>
      Il Patto Parasociale Camfin non è stato nuovamente aggiornato dalle parti alla Data di Perfezionamento dell’IPO e contiene una serie di previsioni che devono ritenersi superate in considerazione dell’avvio delle negoziazioni delle azioni di Pirelli sul MTA; alcune limitate disposizioni, rilevanti <em>ex</em> art. 122, comma primo e comma quinto, del d.lgs. 24.2.1998, n. 58,
      sono tuttavia ancora applicabili in relazione al previsto disinvestimento da Camfin da parte degli attuali soci.
    </p>
<p align="center">
<strong>*****</strong>
</p>
<p>
<strong>SOCIETÀ I CUI STRUMENTI FINANZIARI SONO OGGETTO DEL PATTO PARASOCIALE CAMFIN</strong>
</p>
<p>
      Camfin S.p.A., società per azioni con sede legale in Milano, Via Bicocca degli Arcimboldi n. 3, numero di iscrizione al Registro delle Imprese di Milano, codice fiscale e partita IVA 00795290154.
    </p>
<p>
      Pirelli &amp; C. S.p.A., con sede legale in Milano, Viale Piero e Alberto Pirelli 25, partita IVA, codice fiscale e numero di iscrizione al Registro delle Imprese di Milano 00860340157.
    </p>
<p>
<strong>SOGGETTI ADERENTI AL PATTO E STRUMENTI FINANZIARI OGGETTO DEL PATTO PARASOCIALE CAMFIN</strong>
</p>
<p>
<u>Soggetti aderenti al Patto Parasociale Camfin.</u>
</p>
<p>
      Aderiscono al Patto Parasociale Camfin le seguenti società (le “<strong>Parti</strong>”):
    </p>
<p>
<strong>(i) UniCredit S.p.A,</strong> con sede in Roma, Via Alessandro Specchi 16, codice fiscale, partita IVA e numero di iscrizione al Registro delle Imprese di Roma 00348170101, emittente quotato al MTA, Capogruppo del Gruppo Bancario UniCredit, iscritto all’Albo dei Gruppi Bancari cod. 2008.1;
    </p>
<p>
<strong>(ii) Manzoni S.r.l.</strong>, con sede in Milano, Viale Bianca Maria 25, codice fiscale, partita IVA e numero di iscrizione al Registro delle Imprese di Milano 08852240962;
    </p>
<p>
<strong>(iii) Intesa Sanpaolo S.p.A.</strong>, con sede in Torino, Piazza San Carlo 156, codice fiscale e numero di iscrizione al Registro delle Imprese di Torino 00799960158, partita IVA n. 0810700152, emittente quotato al MTA, iscritta all’Albo delle Banche al n. 5361 e Capogruppo del Gruppo Bancario Intesa Sanpaolo;
    </p>
<p>
<strong>(iv) Nuove Partecipazioni S.p.A.</strong>, con sede in Milano, Via Bicocca degli Arcimboldi n. 3, codice fiscale, partita IVA e numero di iscrizione al Registro delle Imprese di Milano 08264530968; e
    </p>
<p>
<strong>(v) Marco Tronchetti Provera &amp; C. S.p.A.</strong>, con sede legale in Milano, via Bicocca degli Arcimboldi 3, numero di iscrizione al Registro delle Imprese di Milano, codice fiscale e partita IVA 11963760159.
    </p>
<p>
<u>Percentuali e numero di strumenti finanziari oggetto del Patto Parasociale Camfin</u>.
    </p>
<p>
      Sono oggetto del Patto Parasociale Camfin:
    </p>
<p>
      Con riguardo a Camfin, la partecipazione rappresentativa del 100% del capitale sociale della società, che è detenuta come segue:
    </p>
<table border="1" cellpadding="0" cellspacing="0" width="100%">
<tbody>
<tr>
<td width="51%">
<div align="center">
<strong>Soci di Camfin</strong>
</div>
</td>
<td width="48%">
<p align="center">
<strong>Percentuale di partecipazione in Camfin</strong>
</p>
</td>
</tr>
<tr>
<td valign="top" width="51%">
<p align="center">
              Nuove Partecipazioni S.p.A.
            </p>
</td>
<td valign="top" width="48%">
<p align="center">
              76%
            </p>
</td>
</tr>
<tr>
<td valign="top" width="51%">
<p align="center">
              Manzoni S.r.l.
            </p>
</td>
<td valign="top" width="48%">
<p align="center">
              12%
            </p>
</td>
</tr>
<tr>
<td valign="top" width="51%">
<p align="center">
              UniCredit S.p.A.
            </p>
</td>
<td valign="top" width="48%">
<p align="center">
              12%
            </p>
</td>
</tr>
<tr>
<td valign="top" width="51%">
<p align="center">
<strong>Totale</strong>
</p>
</td>
<td width="48%">
<p align="center">
<strong>100%</strong>
</p>
</td>
</tr>
</tbody>
</table>
<br/>
<br/>
<p>
      Con riguardo a Pirelli, le azioni oggetto del Patto Parasociale Camfin sono costituite dalla partecipazione in Pirelli calcolata in trasparenza attraverso la catena partecipativa composta da Camfin, che detiene il 22,4% del capitale sociale di Marco Polo International Italy S.p.A., che a sua volta detiene il 60% del capitale sociale di Pirelli.
    </p>
<p>
<strong>CONTENUTO DEL PATTO PARASOCIALE CAMFIN</strong>
</p>
<p>
      Il Patto Parasociale Camfin prevede che nel caso in cui, a seguito dell ’eventuale scissione o liquidazione di Marco Polo, Camfin risulti assegnataria, in via diretta o indiretta, del pro-quota di azioni quotate di Pirelli e, eventualmente, dell’indebitamento di Marco Polo, ciascun socio avrà il diritto di richiedere ed ottenere la liquidazione di Camfin o, subordinatamente
      all’approvazione da parte dei competenti organi sociali di tutte le deliberazioni richieste, la scissione non proporzionale di Camfin medesima, con l’assegnazione a ciascun socio della stessa (ovvero ad una società dal medesimo interamente controllata) della rispettiva e proporzionale quota di azioni Pirelli e di indebitamento di Marco Polo e/o di Camfin.
    </p>
<p>
      A tal fine, il consiglio di amministrazione di Camfin dovrà assumere tutte le necessarie deliberazioni funzionali al perfezionamento della predetta scissione entro un periodo di tempo ragionevolmente breve, ma in ogni caso entro e non oltre il termine di 6 mesi dall’inizio di detta procedura.
    </p>
<p>
      Sul punto si precisa che, ai sensi degli impegni di <em>lock-up</em> assunti da Camfin nel Patto Parasociale Pirelli e nei confronti dei Coordinatori dell’Offerta Globale la scissione / liquidazione di Camfin e la relativa assegnazione ai soci di Camfin di azioni quotate di Pirelli non potrà essere completata prima della scadenza del relativo periodo di <em>lock-up</em>, pari a
      365 giorni dalla Data di Perfezionamento dell’IPO.
    </p>
<p>
      Si precisa altresì che, fino al completamento della scissione di Camfin, le deliberazioni consiliari aventi a oggetto qualsiasi acquisizione, cessione, trasferimento o ogni altro atto di disposizione, in tutto o in parte, sotto qualsiasi forma e a qualsiasi titolo, concernente azioni proprie della società e/o la  partecipazione detenuta da Camfin in Marco Polo e/o
       Pirelli sono validamente assunte con la presenza e il voto favorevole di tutti gli amministratori in carica (quattro dei quali nominati su designazione di Nuove Partecipazioni S.p.A. e due dei quali nominati su designazione, rispettivamente, di Unicredit S.p.A. e Manzoni S.r.l.).
    </p>
<p>
<strong>DURATA</strong> <strong>ED EFFICACIA DEL PATTO PARASOCIALE CAMFIN</strong>
</p>
<p>
      Il Patto Parasociale Camfin è entrato in vigore il 12 giugno 2017 (data di efficacia della Fusione) e rimarrà valido ed efficace fino all’11 agosto 2020, e a tale data si rinnoverà automaticamente per un ulteriore periodo di due anni (il termine iniziale e l’eventuale termine aggiuntivo, congiuntamente, il “<strong>Termine</strong>”), salvo che una
      Parte comunichi per iscritto alle altre Parti di non voler rinnovare il Patto Parasociale Camfin, con un preavviso di almeno quattro mesi rispetto alla scadenza del relativo Termine.
    </p>
<p>
<strong>CONTROLLO</strong>
</p>
<p>
      Non esiste alcun soggetto che abbia il diritto, tramite il Patto Parasociale Camfin, di esercitare il controllo su Pirelli.
    </p>
<p>
<strong>TIPO DI PATTO</strong>
</p>
<p>
      Le pattuizioni rilevanti ai sensi dell'art. 122 del d. lgs. 24 febbraio 1998 (“<strong>TUF</strong>”) contenute nel Patto Parasociale Camfin rilevano ex art. 122, comma primo e comma quinto, lettera b), del TUF.
    </p>
<p>
<strong>ORGANI DEL PATTO</strong>
</p>
<p>
      Non sono previsti organi del patto.
    </p>
<p>
<strong>PENALI IN CASO DI INADEMPIMENTO DEGLI OBBLIGHI</strong>
</p>
<p>
      Nessuna penale è prevista per il mancato adempimento di obblighi derivanti dal Patto Parasociale Camfin.
    </p>
<p>
<strong>UFFICIO DEL REGISTRO DELLE IMPRESE</strong>
</p>
<p>
      Il Patto Parasociale Camfin è stato depositato nei termini di legge presso il Registro delle Imprese di Milano in data 6 ottobre 2017. <em>Le variazioni partecipative conseguenti alla parziale restituzione delle azioni Pirelli oggetto di prestito ai sensi dell’over-allotment sono state oggetto di deposito presso il Registro delle Imprese di Milano in data 20 dicembre 2017.</em>
</p>
<p>
      20 dicembre 2017
    </p>
<p>
<strong>[PA.7.17.2]