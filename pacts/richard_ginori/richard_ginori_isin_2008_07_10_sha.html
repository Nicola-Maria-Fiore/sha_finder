/b>
</p>
<hr/>
<p align="center">
<strong>RICHARD-GINORI 1735 S.P.A.</strong>
</p>
<p>
      Ai sensi dell'art. 122 del D.Lgs. 24 Febbraio 1998 n. 58 e degli artt. 129 e segg. del Regolamento approvato con delibera Consob n. 11971 del 14 Maggio 1999 e successive modifiche, si rende noto che in data 27 luglio 2007 Retma Holding B.V. ("<b>Retma</b>") e Starfin S.p.A. ("<b>Starfin</b>") hanno sottoscritto nell’ambito dell’aumento di capitale
      deliberato dall’Assemblea straordinaria della Richard-Ginori 1735 S.p.A. ("<b>Richard-Ginori</b>") del 9 luglio 2007 una scrittura privata (il "<b>Contratto</b>") contenente, tra l'altro, alcune pattuizioni aventi natura di patto parasociale.
    </p>
<p>
      Successivamente agli accordi, di cui al Contratto, Starfin ha provveduto (i) in data 5 novembre 2007 a sottoscrivere tutte le n. 179.784.000 azioni di nuova emissione con versamento del 100 % del controvalore della quota parte di azioni di nuova emissione spettante a Starfin stessa (n. 9.000.000) nonchè della quota parte di azioni di nuova emissione spettante a Retma (pari a n.
      100.597.453), che comunque Starfin si era impegnata a sottoscrivere ai sensi del Contratto, e con versamento del 25% della restante parte delle azioni sottoscritte (pari a n. 70.186.547); (ii) in data 30 novembre 2007 a versare il restante 75% del controvalore delle azioni di nuova emissione, fino a tale data non ancora liberate, impegnandosi, quando si verificassero i presupposti, a
      proporre in offerta tale quota di n. 70.186.547 azioni a tutti gli aventi diritto, fatta eccezione di Retma (l’"<b>Offerta"</b>).
    </p>
<p>
      In conseguenza dei summenzionati eventi le pattuizioni tuttora vigenti del Contratto che hanno natura di patto parasociale sono di seguito rappresentate.
    </p>
<p>
<b>1. Società i cui strumenti finanziari sono oggetto del Contratto</b>
</p>
<p>
      Le pattuizioni del Contratto che hanno natura di patto parasociale, come descritte nel successivo punto 4, riguardano Richard-Ginori 1735 S.p.A., con sede in Sesto Fiorentino, Viale Giulio Cesare 50, codice fiscale 01549500062.
    </p>
<p>
<b>2. Soggetti aderenti al Contratto</b>
</p>
<p>
      I soggetti aderenti al Contratto sono:
    </p>
<p>
<b>Retma Holding BV</b>, che risulta controllata indirettamente dalla signora Maria Luisa Leoni, ha conferito le azioni attualmente possedute pari a n. 52.887.474 az con diritto di voto, rappresentanti il 18, 911% del capitale sociale di Richard-Ginori 1735 S.p.A.
    </p>
<p>
<b>Starfin SpA,</b> che <b></b>attualmente possiede n. 187.784.000 az. con diritto di voto, rappresentanti il 67, 146 % del capitale sociale di Richard-Ginori 1735 S.p.A, che potranno diminuire al termine dell’Offerta.
    </p>
<p>
<b>3. Controllo della società quotata in virtù del Contratto</b>
</p>
<p>
      Nessun aderente, in virtù del Contratto, esercita il controllo di Richard -Ginori.
    </p>
<p>
      Si informa, tuttavia, che in conseguenza del perfezionamento dell’aumento di capitale nelle modalità e nei termini sopradescritti Starfin possiede temporaneamente una quota di partecipazione pari al 67,146% del capitale sociale della Richard-Ginori, che potrà diminuire di una quota massima pari al 25,096% al termine dell’Offerta.
    </p>
<p>
      Il Contratto non produce alcun effetto sul controllo di Richard-Ginori.
    </p>
<p>
<b>4. Contenuto e durata del Contratto</b>
</p>
<p>
      4.1 Retma si obbliga ad esercitare il diritto di voto, afferente a tante azioni Richard Ginori sufficienti per consentire a Starfin di raggiungere la maggioranza del capitale sociale di Richard-Ginori, in conformità alle indicazioni che le verranno, di volta in volta, fornite da Starfin. Tale pattuizione è efficace nelle ipotesi in cui Starfin si trovi a possedere una
      partecipazione inferiore alla maggioranza del capitale sociale di Richard- Ginori e comunque non oltre il 30 giugno 2009.
    </p>
<p>
      4.2 Retma, subordinatamente al possesso da parte di Starfin di una partecipazione di maggioranza in Richard Ginori al termine dell’Offerta, avrà diritto di acquistare (da Starfin e/o da terzi indicati da quest'ultima) e/o sottoscrivere, dall’1 gennaio 2008 al 30 giugno 2009, fino a n. 18.500.000 azioni ordinarie Richard-Ginori 1735 S.p.A. per un prezzo di 0,108 cadauna.
    </p>
<p>
      4.3 Retma, subordinatamente al possesso da parte di Starfin di una partecipazione di maggioranza in Richard Ginori al termine dell’Offerta, avrà diritto di vendere a Starfin, dal 1 dicembre 2008 al 31 dicembre 2008, fino a n. 52.887.474 azioni ordinarie Richard-Ginori 1735 S.p.A., attualmente di proprietà di Retma, per un prezzo di 0,108 cadauna.
    </p>
<p>
      4.4 Retma, subordinatamente al possesso da parte di Starfin di una partecipazione di maggioranza in Richard-Ginori al termine dell’Offerta, avrà diritto di vendere a Starfin, fino a n. 52.887.474 azioni ordinarie Richard- Ginori 1735 S.p.A., attualmente di proprieta' di Retma, aumentate delle n. 18.500.000 azioni eventualmente acquisite in forza della <i>call option</i> di
      cui al precedente punto 4.2, alle medesime condizioni e nei medesimi termini offerti a Starfin da un terzo acquirente al quale Starfin trasferisca tante azioni Richard-Ginori 1735 S.p.A. tali per cui, in conseguenza di una o più operazioni, perda il controllo di Richard-Ginori. Tale pattuizione è efficace sino al 30 giugno 2009.
    </p>
<p>
      4.5 Retma, sin tanto che Starfin all’esito dell’Offerta possieda una partecipazione inferiore alla maggioranza, si obbliga a offrire in prelazione a Starfin le azioni Richard-Ginori 1735 S.p.A. che intendesse trasferire a terzi.
    </p>
<p>
<b>5. Natura delle pattuizioni parasociali</b>
</p>
<p>
      Le pattuizioni aventi natura di patto parasociale contenute nel Contratto sono inquadrabili nelle fattispecie di cui all'art. 122, comma 5, lett. a) e b) del D.Lgs. 24 Febbraio 1998 n. 58.
    </p>
<p>
<b>6. Ufficio del Registro delle Imprese</b>
</p>
<p>
      Le parti del Contratto aventi natura di patto parasociale sono state depositate presso il Registro delle Imprese di Firenze nei termini di legge.
    </p>
<p>
      10 luglio 2008
    </p>
<p>
<b>[RF.3.08.1]