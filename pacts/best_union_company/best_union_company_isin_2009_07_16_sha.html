/b>
</p>
<hr/>
<p align="center">
<strong>BEST UNION COMPANY SPA<br/>
</strong>
</p>
<p>
      Ai sensi dell’art. 122 del D. Lgs. n. 58/1998 e successive modifiche (il “TUF”) e degli artt. 129 e seguenti del Regolamento CONSOB n. 11971/1999 e successive modifiche (il “<strong>Regolamento CONSOB</strong>”), si rende noto quanto segue.
    </p>
<p>
<strong>1. Premesse<br/>
</strong><br/>
      Luca Montebugnoli, Nicoletta Mantovani e King S.p.A., in qualità di soci di Best Union Company S.p.A. (la “<strong>Società</strong>” o “<strong>BUC</strong>”), hanno stipulato in data 8 gennaio 2008 (la “<strong>Data di Sottoscrizione</strong>”), con efficacia sospensivamente condizionata al provvedimento di ammissione alle negoziazioni delle
      azioni della Società, un patto parasociale (il “<strong>Patto Parasociale</strong>”) al fine di assicurare unitarietà e coerenza di indirizzo nella gestione della Società.<br/>
<br/>
<strong>2. Tipo di accordo</strong><br/>
<br/>
      Le fattispecie parasociali rilevanti ai sensi dell’art. 122 del TUF contenute nel Patto Parasociale sono riconducibili alle ipotesi di cui al comma 1 e al comma 5, lett. a), b) e d), del medesimo articolo.<br/>
<br/>
<strong>3. Società i cui strumenti finanziari sono oggetto del Patto Parasociale<br/>
</strong><br/>
      Le pattuizioni contenute nel Patto Parasociale hanno ad oggetto le azioni ordinarie di BUC (le “<strong>Azioni</strong>”) possedute dai soci aderenti allo stesso specificamente individuati al successivo paragrafo 4 (i “<strong>Soci Aderenti</strong>” o i “<strong>Soci Sindacati</strong>”) e rappresentanti, alla data del 20 maggio 2008, (la
      “<strong>Data di Inizio delle Negoziazioni</strong>” ovvero la “<strong>Data di Riferimento</strong>”), il 57,5% circa del capitale sociale della Società. Alla medesima data il capitale sociale della Società era pari ad Euro 4.631.712 ed era costituito da n. 9.263.424 Azioni, ciascuna da nominali Euro 0,50.<br/>
      A seguito del parziale esercizio dell’opzione <em>Greenshoe</em> per n. 87.500 azioni ordinarie di nuova emissione della Società da parte di Banca Akros S.p.A., il capitale sociale della Società alla data odierna risulta pari ad Euro 4.675.462 suddiviso in n. 9.350.924 azioni ordinarie del valore nominale di Euro 0,50 ciascuna.
    </p>
<p>
      A seguito dell’acquisto di Azioni avvenuto durante il primo semestre del 2009, le Azioni possedute dai Soci Aderenti rappresentano al 30 giugno 2009 il 58,380% del capitale sociale della Società.
    </p>
<p>
<strong>4. Soggetti aderenti al Patto Parasociale ed Azioni da essi detenute</strong><br/>
<br/>
      I Soci Aderenti hanno conferito nel Patto Parasociale la totalità delle azioni della Società da ciascuno di essi rispettivamente detenute (le “<strong>Azioni Sindacate</strong>”), che alla data del 30 giugno 2009 risultano così ripartite:<br/>
</p>
<table border="1" cellpadding="1" cellspacing="1" width="100%">
<tbody>
<tr>
<td>
<p align="left">
<strong>Azionisti aderenti al Patto Parasociale</strong>
</p>
</td>
<td>
<strong>N. azioni sindacate</strong>                
          </td>
<td>
<strong>% sulle azioni sindacate</strong>          
          </td>
<td>
<strong>% sul capitale  sociale</strong>           
          </td>
</tr>
<tr>
<td>
            Luca Montebugnoli 
          </td>
<td>
            3.390.115 
          </td>
<td>
            62,101%
          </td>
<td>
            36,254%
          </td>
</tr>
<tr>
<td>
            Nicoletta Mantovani 
          </td>
<td>
            1.155.915 
          </td>
<td>
            21,174%
          </td>
<td>
            12,362%
          </td>
</tr>
<tr>
<td>
            King S.p.A.<br/>
            (società controllata da Giorgio Seragnoli)
          </td>
<td>
            913.036 
          </td>
<td>
            16,725%
          </td>
<td>
             9,764%<br/>
</td>
</tr>
<tr>
<td>
<strong>Totale</strong>
</td>
<td>
<strong>5.459.066</strong>
</td>
<td>
<strong>100,000%</strong>
</td>
<td>
<strong>58,380%</strong>
</td>
</tr>
</tbody>
</table>
<br/>
<br/>
<br/>
<br/>
<p>
<br/>
<strong>5. Contenuto del Patto Parasociale</strong><br/>
<br/>
      Ai sensi del Patto Parasociale, i Soci Aderenti hanno concordato di assicurare unitarietà e coerenza di indirizzo nella gestione della Società. A tal fine, il Patto Parasociale disciplina (i) alcuni impegni relativi all’organizzazione della Società e (ii) la costituzione di vincoli al trasferimento delle Azioni.<br/>
<br/>
      Per quanto riguarda gli impegni relativi all’organizzazione della Società, il Patto Parasociale stabilisce quanto segue:<br/>
<br/>
      (i) l’impegno dei Soci Aderenti a fare in modo che ciascuno di essi, in sede di assemblea ordinaria o straordinaria, voti in conformità alle decisioni assunte dagli organi del Patto Parasociale, il cui funzionamento è descritto al successivo paragrafo 8;<br/>
<br/>
      (ii) l’impegno dei Soci Aderenti a fare quanto possibile nell’ambito del Consiglio di Amministrazione della Società in modo che quest’ultimo sia composto da un numero di componenti pari a sette (7) e la lista presentata dai medesimi Soci Aderenti sia composta da un numero di candidati pari a quello richiesto dallo statuto ed in ogni caso secondo i seguenti
      criteri:<br/>
<br/>
      a) al primo posto un (1) amministratore indipendente ai sensi dell’art. 148, comma 3, del TUF designato da Luca Montebugnoli;<br/>
<br/>
      b)   al secondo posto un (1) amministratore designato da Nicoletta Mantovani ed al terzo un (1) amministratore designato da King S.p.A.;<br/>
<br/>
      c)   nei restanti posti amministratori designati da Luca Montebugnoli di cui almeno uno (1) indipendente ai sensi dell’art. 148, comma 3, del TUF.<br/>
<br/>
      I Soci Aderenti potranno tuttavia di comune accordo proporre di nominare un numero di amministratori maggiore di sette (7) nel rispetto del principio per cui, in ogni caso il Consiglio di Amministrazione sarà composto in maggioranza da amministratori indicati da Luca Montebugnoli. I Soci Aderenti faranno quanto in loro potere affinché l’assemblea dei soci e/o i membri del
      Consiglio di Amministrazione nominino Luca Montebugnoli quale Presidente del Consiglio di amministrazione e, rispettivamente, Luca Montebugnoli e Licia Montebugnoli quali amministratori delegati confermando i poteri agli stessi conferiti ed in essere alla Data di Sottoscrizione.<br/>
<br/>
      (iii) per quel che riguarda il Collegio Sindacale i Soci Aderenti si impegnano a fare in modo che la lista presentata dai medesimi Soci Aderenti per la nomina dei componenti il Collegio Sindacale sia composta da:<br/>
<br/>
      a)   tre (3) candidati per quanto riguarda la sezione della lista per la nomina dei Sindaci effettivi di cui al primo e al terzo posto due (2) sindaci designati da Luca Montebugnoli e al secondo posto un (1) sindaco designato congiuntamente da King e Nicoletta Mantovani;<br/>
<br/>
      b) due (2) candidati per quanto riguarda la sezione della lista per la nomina dei sindaci supplenti di cui al primo posto un (1) sindaco designato congiuntamente da King S.p.A. e Nicoletta Mantovani e al secondo posto un (1) sindaco designato da Luca Montebugnoli.<br/>
<br/>
      Con riferimento agli impegni dei sottoscrittori del Patto Parasociale relativi al trasferimento delle Azioni, per la durata di un anno dalla Data di Riferimento, fermo restando gli impegni di Lock-up assunti dalla Società e dai Soci Aderenti nell’ambito dell’offerta globale, i Soci Aderenti si impegnano a non trasferire a terzi o ad altri Soci Aderenti ovvero effettuare
      operazioni di vendita o, comunque, atti di disposizione che abbiano per oggetto o per effetto l’attribuzione o il trasferimento a terzi:<br/>
<br/>
      (i) di Azioni Sindacate pari al 90% delle azioni detenute da Luca Montebugnoli alla Data di Riferimento, di Azioni Sindacate pari al 90% delle azioni detenute da Nicoletta Mantovani alla Data di Riferimento e di Azioni Sindacate pari al 90% delle azioni detenute da King alla Data di Riferimento, pari complessivamente al 90% della partecipazione dagli stessi detenuta alla
      Data di Riferimento;                                                                                                                                                                                                                                                                                                                                                                                                                                                                    <br/>

      (ii) delle partecipazioni azionarie acquisite successivamente alla Data di Riferimento da parte dei Soci Aderenti ovvero anche da società controllate, controllanti o sotto il comune controllo di terze persone (definendosi il controllo, ai limitati fini del Patto Parasociale, a norma dell’art. 2359, comma 1, nn. 1 e 2 cod. civ) rispetto ai Soci Aderenti (complessivamente, le
      “<strong>Azioni Assoggettate a Vincolo di Lock-up</strong>”);<br/>
<br/>
      ovvero di strumenti finanziari (inclusi i derivati) che attribuiscano il diritto di acquistare, sottoscrivere, scambiare con o convertire in Azioni Assoggettate a Vincolo di Lock-up.<br/>
<br/>
      Sempre con riferimento agli impegni dei sottoscrittori del Patto Parasociale relativi al trasferimento delle Azioni si segnala, infine, che decorso un anno dalla Data di Riferimento e fino al termine di durata del Patto Parasociale, le Azioni Assoggettate a Vincolo di Lock-up potranno essere trasferite a terzi; tali trasferimenti potranno però essere effettuati esclusivamente sul
      mercato dei “blocchi” attraverso un intermediario scelto tra primarie banche italiane e/o internazionali e, in ogni caso, a condizione che (i) i soggetti cessionari delle predette azioni ricevano il gradimento degli altri Soci Aderenti e (ii) i medesimi soggetti cessionari si siano obbligati preventivamente a sottoscrivere un accordo parasociale con gli altri Soci Aderenti
      avente il medesimo contenuto del Patto Parasociale.<br/>
<br/>
      Nel caso in cui un Socio Aderente abbia compiuto un atto o un negozio che abbia per effetto, anche indiretto, il trasferimento per atto tra vivi a terzi, totale o parziale, a titolo oneroso o gratuito della titolarità delle Azioni Sindacate diverse dalle Azioni Assoggettate a Vincolo di Lock-up (le “<strong>Azioni Assoggettate ad Informativa</strong>”) ovvero di strumenti
      finanziari (inclusi i derivati) che attribuiscono il diritto di acquistare, sottoscrivere, scambiare con o convertire in Azioni Assoggettate ad Informativa, entro il medesimo giorno di mercato aperto in cui è stata effettuata l’operazione, il Socio Aderente dovrà inviare a tutti gli altri Soci Aderenti una comunicazione con l’indicazione dei termini e delle condizioni
      cui è stato effettuato il trasferimento.<br/>
<br/>
<strong>6. Soggetto controllante ai sensi dell’art. 93 del TUF<br/>
</strong><br/>
      In forza del Patto Parasociale, Luca Montebugnoli esercita il controllo di fatto sulla Società in quanto si trova nella condizione di poter nominare la maggioranza degli amministratori della stessa.<br/>
<br/>
<strong>7. Durata del Patto Parasociale</strong><br/>
<br/>
      Il Patto Parasociale avrà durata di tre anni a decorrere dalla Data di Riferimento. Le Parti potranno rinnovare il Patto Parasociale alla scadenza dello stesso.<br/>
<br/>
<strong>8. Organi del Patto Parasociale e loro composizione, compiti ad essi attribuiti, modalità di funzionamento<br/>
<br/>
</strong>Con riferimento alle pattuizioni relative alla costituzione ed al funzionamento degli organi del Patto Parasociale, il Patto Parasociale prevede la costituzione dei seguenti organi:<br/>
<br/>
      • il comitato del Patto Parasociale (il “<strong>Comitato del Patto Parasociale</strong>”) composto da tutti e 3 i Soci Aderenti, al quale sono attribuiti i compiti di (i) deliberare in merito a tutte le materie riservate alla competenza dell’assemblea ordinaria e/o straordinaria degli azionisti; (ii) esaminare periodicamente l’andamento della Società
      ed i suoi risultati; (iii) ammettere nuove adesioni al Patto Parasociale; (iv) svolgere ogni azione opportuna per il conseguimento degli scopi del Patto Parasociale; (v) esaminare qualunque argomento di interesse comune o comunque attinente alla gestione della Società e delle sue controllate;<br/>
<br/>
      • il segretario (il “<strong>Segretario</strong>”), avente il compito di assistere il Comitato del Patto Parasociale: (i) prima, durante e dopo le riunioni; (ii) nella stesura dei verbali delle riunioni medesime; e (iii) nella tenuta dei libri del Comitato del Patto Parasociale;<br/>
<br/>
      • il presidente del Comitato del Patto Parasociale (il “<strong>Presidente del Comitato del Patto Parasociale</strong>”), nella persona di Luca Montebugnoli, avente il compito di: (i) convocare il Comitato del Patto Parasociale; (ii) verificare la sua regolare costituzione; (iii) accertare l’identità e la legittimazione dei presenti; (iv) regolamentare lo
      svolgimento di detta assemblea; (v) accertare i risultati delle votazioni.<br/>
<br/>
      Il Comitato del Patto Parasociale si terrà almeno 20 giorni prima della data di prima convocazione di ogni assemblea ordinaria e/o straordinaria degli azionisti ovvero ogni qualvolta il Presidente del Comitato del Patto Parasociale lo ritenga opportuno ovvero ne venga fatta richiesta da parte di almeno due Soci Sindacati.<br/>
<br/>
      Il Presidente del Comitato del Patto Parasociale ha l’obbligo di convocare il Comitato del Patto Parasociale in un’unica convocazione ricevuta dai Soci Aderenti almeno 5 giorni prima della data della riunione. La riunione dovrà tenersi presso la sede legale della Società e potrà tenersi anche mediante mezzi di audio e/o video conferenza a patto che siano
      rispettate le condizioni previste a tal uopo dallo statuto in relazione alle riunioni del consiglio di amministrazione della Società.<br/>
<br/>
      Il Comitato del Patto Parasociale è regolarmente costituito con la presenza di Soci Aderenti rappresentanti qualsivoglia percentuale di Azioni Sindacate e delibera con il voto favorevole dei 2/3 delle Azioni Sindacate presenti alla seduta, fatto salvo per le seguenti materie per le quali sarà necessario il voto favorevole del totale delle Azioni Sindacate:<br/>
<br/>
      • modifiche statutarie;<br/>
<br/>
      •  modificazioni del capitale sociale, fatta eccezione per le ipotesi disciplinate dagli articoli 2446 e 2447 del codice civile;<br/>
<br/>
      • scioglimento anticipato della Società;<br/>
<br/>
      • nomina e revoca dei liquidatori;<br/>
<br/>
      • fusioni, incorporazioni, scissioni, trasformazioni e conferimenti;<br/>
<br/>
      • richiesta di ammissione a procedure concorsuali.<br/>
<br/>
      Al termine della riunione del Comitato del Patto Parasociale relativa ai punti all’ordine del giorno dell’assemblea ordinaria e/o straordinaria dei soci, i Soci Aderenti conferiranno delega ad un unico soggetto (il “<strong>Mandatario del Sindacato</strong>”) affinché questi li rappresenti nella seduta assembleare ed esprima la volontà emersa nel corso del
      Comitato del Patto Parasociale.<br/>
       <br/>
<strong>9. Clausole penali</strong><br/>
<br/>
      La violazione in tutto o in parte degli obblighi contenuti nel Patto Parasociale relativi:<br/>
<br/>
      • alla composizione e organizzazione del Consiglio di Amministrazione, del Collegio Sindacale, al funzionamento degli organi del Patto Parasociale; ed al conferimento della delega al Mandatario del Sindacato;<br/>
<br/>
      • agli impegni di Lock-up relativi alle Azioni Assoggettate a Vincolo di Lock-up assunti per la durata di un anno dalla Data di Quotazione;<br/>
<br/>
      • agli obblighi relativi al trasferimento a terzi sul mercato dei “blocchi” delle Azioni Assoggettate a Vincolo di Lock-up, trasferimenti che saranno possibili decorso un anno dalla Data di Quotazione e che saranno sottoposti agli obblighi di cui sopra per il periodo di durata del Patto Parasociale;<br/>
<br/>
      • agli obblighi di informativa relativi a operazioni di trasferimento riguardanti le Azioni diverse dalle Azioni Assoggettate a Vincolo di Lock-up;<br/>
<br/>
      • agli obblighi di informativa richiesti dalle vigenti disposizioni di legge e regolamentari in relazione alle società quotate sui mercati regolamentati;<br/>
<br/>
      comporterà l’applicazione di penali a carico della parte inadempiente.<br/>
<br/>
<strong>10. Risoluzione<br/>
</strong><br/>
      L’inadempimento dei Soci Aderenti rispetto agli obblighi previsti dal Patto Parasociale in relazione a: (i) la composizione del Consiglio di Amministrazione e del Collegio Sindacale; (ii) il conferimento dell’incarico al Mandatario del Sindacato; (iii) il Vincolo di Lock-up; (iv) il trasferimento sul mercato dei blocchi delle Azioni Assoggettate a Vincolo di Lock-up; (v) il
      diritto di informativa nei confronti degli altri Soci Aderenti, comporterà il diritto dei Soci Sindacati non inadempienti di richiedere la risoluzione del Patto Parasociale.<br/>
<br/>
<strong>11. Deposito presso il Registro delle Imprese<br/>
</strong><br/>
      Il Patto Parasociale è stato comunicato a Consob e depositato presso il Registro delle Imprese di Bologna nei termini di legge.
    </p>
<p>
      16 luglio 2009
    </p>
<p>
<strong>[BAE.1.09.2]