/strong>
</p>
<p align="left">
      ________________<br/>
<a class="anchor" id="3" name="3">(1)</a> Tali ulteriori impegni di lock-up avevano durata di 18 (diciotto) mesi e sono pertanto scaduti in data 18 ottobre 2017.
    </p>
<hr/>
<p align="center">
       <strong>YOOX NET-A-PORTER GROUP SPA</strong>
</p>
<p>
      Ai sensi dell’art. 122 del D.Lgs. 58/1998 (il “<strong>TUF</strong>”) e dell’art. 130 del Regolamento Consob n. 11971/1999 (il “<strong>Regolamento Consob</strong>” o “<strong>RE</strong>”), si rende noto quanto segue.
    </p>
<p>
<strong><u>1. Premessa</u></strong>
</p>
<p>
<strong>A.</strong> In data 20 gennaio 2018 YOOX NET-A-PORTER GROUP S.p.A. (l’“<strong>Emittente</strong>” o la “<strong>Società</strong>” o “<strong>YNAP</strong>”) ha ricevuto da Compagnie Financière Richemont SA (“<strong>Richemont</strong>” o “<strong>CFR</strong>”) un’offerta contenente l’impegno
      irrevocabile di CFR a comunicare – entro le ore 09.00 del giorno 22 gennaio 2018 – la propria intenzione di promuovere, tramite RLG Italia Holding S.p.A., società interamente e indirettamente posseduta da Richemont (l’“<strong>Offerente</strong>”), un’offerta pubblica di acquisto volontaria sulla totalità delle azioni ordinarie, emesse o da
      emettere, di YNAP, diverse da quelle di cui Richemont e le relative società controllanti, controllate o soggette a comune controllo siano titolari (l’“<strong>Offerta</strong>”); il tutto, subordinatamente, tra l’altro, all’assunzione da parte di Federico Marchetti (“<strong>FM</strong>”) di un impegno irrevocabile ad aderire all’Offerta,
      nei termini di seguito meglio descritti (l’“<strong>Impegno di Adesione</strong>”).
    </p>
<p>
<strong>B.</strong> In data 22 gennaio 2018 Richemont ha comunicato ai sensi dell’art. 102, comma 1, del TUF, la propria intenzione di promuovere l’Offerta tramite l’Offerente ai termini e alle condizioni stabilite, o a cui si fa riferimento, nella citata comunicazione <em>ex</em> art. 102 TUF (il “<strong>Comunicato 102</strong>”).
    </p>
<p>
<strong>C.</strong> In funzione dell’impegno di Richemont di annunciare la propria volontà di promuovere, tramite l’Offerente, l’Offerta e subordinatamente alla pubblicazione (e trasmissione alla Consob) del Comunicato 102 entro le ore 09.00 del giorno 22 gennaio 2018, in data 21 gennaio 2018 FM ha assunto nei confronti di Richemont l’Impegno di Adesione.
    </p>
<p>
<strong><u>2. Tipo di accordo</u></strong>
</p>
<p>
      Le pattuizioni parasociali contenute nell’Impegno di Adesione sono riconducibili a pattuizioni parasociali rilevanti a norma dell’art. 122, comma 5, lett. d)-<em>bis</em>, TUF.
    </p>
<p>
<strong><u>3. Società i cui strumenti finanziari sono oggetto delle pattuizioni parasociali</u></strong>
</p>
<p>
      Le pattuizioni parasociali contenute nell’Impegno di Adesione hanno a oggetto:
    </p>
<blockquote>
<p>
        (a) n. 5.164.667 azioni ordinarie di YNAP detenute, direttamente e indirettamente, da FM, pari al 5,660% del capitale ordinario della Società, e
      </p>
<p>
        (b) le ulteriori azioni ordinarie di YNAP che potrebbero essere acquisite da FM – ivi incluse le azioni di cui potrebbe diventare titolare FM a seguito dell’esercizio delle opzioni ai sensi dei piani di <em>stock option</em> adottati da YNAP – prima del regolamento, ovvero prima della revoca o cessazione, dell’Offerta,
      </p>
</blockquote>
<p>
      le azioni di cui ai precedenti punti (a) e (b) congiuntamente le “<strong>Azioni</strong>”.<br/>
<br/>
<u>YNAP</u> è una società per azioni di diritto italiano con sede legale in Milano, iscritta presso il Registro delle Imprese di Milano al n. 02050461207, con capitale sociale (alla data del 26 gennaio 2018) pari a Euro 1.340.627,17, interamente sottoscritto e versato, rappresentato da complessive n. 134.062.717 azioni prive di indicazione del valore nominale, di cui n. 91.249.572
      azioni ordinarie ammesse alle negoziazioni sul Mercato Telematico Azionario, organizzato e gestito da Borsa Italiana S.p.A. (“<strong>MTA</strong>”) e n. 42.813.145 azioni B prive del diritto di voto non quotate sul MTA.<br/>
<br/>
      Alla data del 26 gennaio 2018 l’Emittente detiene n. 17.339 azioni proprie, pari allo 0,013% del capitale sociale complessivo.<br/>
<br/>
      Alla data del 26 gennaio 2018 nessun azionista esercita il controllo sull’Emittente ai sensi dell’art. 93 del TUF.
    </p>
<p>
<strong><u>4. Soggetti aderenti</u></strong> <strong><u>all’Impegno di Adesione</u></strong><strong><u>e strumenti finanziari dagli stessi detenuti</u></strong>
</p>
<p>
      Le pattuizioni parasociali contenute nell’Impegno di Adesione vincolano Richemont e FM.
    </p>
<p>
      Alla data del 26 gennaio 2018:
    </p>
<ul>
<li>
<u>Richemont</u>: è una <em>société anonyme</em> di diritto svizzero con sede legale a Bellevue, Ginevra, 50, Chemin de la Chênaie, CP30 1293, Svizzera, con capitale sociale pari a CHF 574.200.000 (i.v.) iscritta presso il Registro delle Imprese di Ginevra al n. CHE-106.325.524.
      </li>
</ul>
<blockquote>
<p>
        Richemont è controllata da Compagnie Financière Rupert, una <em>société en commandite par actions</em> di diritto svizzero con sede legale a Bellevue, Ginevra, 2 Chemin des Mastellettes, CP30 1293, Svizzera, iscritta presso il Registro delle Imprese di Ginevra al n. CHE-101.498.608, titolare di n. 522.000.000 azioni di classe B di Richemont, pari al 9.1% del capitale
        sociale e ne controlla il 50% del capitale votante<em>.</em>
</p>
<p>
        Alla data del 26 gennaio 2018, Richemont, per il tramite di Richemont Holdings (UK) Limited, detiene una partecipazione nel capitale sociale di YNAP pari a: (a) n. 22.786.452 azioni ordinarie, che rappresentano il 24,971% del capitale sociale ordinario con diritto di voto dell’Emittente; e (b) n. 42.813.145 azioni B prive di diritto di voto, che rappresentano la totalità delle
        azioni B emesse da YNAP.
      </p>
</blockquote>
<ul>
<li>
<u>FM</u>: nato a Ravenna (RA), il 21 febbraio 1969, residente a Lenno (CO), Via Regina n. 42, codice fiscale MRCFRC69B21H199O.
      </li>
</ul>
<p>
      Alla data del 26 gennaio 2018, FM detiene, direttamente e indirettamente, n. 5.164.667 azioni ordinarie dell’Emittente, pari al 5,660% del capitale votante della Società.
    </p>
<p>
<strong><u>5. Pattuizioni parasociali contenute nell’Impegno di Adesione</u></strong>
</p>
<p>
      5.1   Ai sensi dell’Impegno di Adesione, FM – subordinatamente all’annuncio da parte di Richemont dell’Offerta e alla trasmissione a Consob del Comunicato 102 entro le ore 09.00 del 22 gennaio 2018 – si è impegnato irrevocabilmente a portare in adesione (e a procurare l’adesione) all’Offerta tutte le azioni ordinarie di YNAP di cui FM
      sia, direttamente o indirettamente, titolare entro il quinto giorno lavorativo dall’inizio del periodo di adesione all’Offerta.<a href="#ftn1"><u><font color="#0066cc"><sup><strong><font size="2">1</font></strong></sup></font></u></a>
</p>
<p>
      5.2   Costituiscono altresì oggetto dell’Impegno di Adesione le azioni ordinarie di YNAP acquisite da FM – ivi incluse le azioni di cui potrebbe diventare titolare FM a seguito dell’esercizio delle opzioni ai sensi dei piani di <em>stock option</em> adottati da YNAP – prima del regolamento, ovvero prima della revoca o cessazione, dell’Offerta.
    </p>
<p>
      5.3   Nell’Impegno di Adesione FM ha altresì riconosciuto all’Offerente un’opzione  di acquisto (<em>call option</em>) avente ad oggetto ogni azione acquisita da FM (ivi incluse le azioni di cui potrebbe diventare titolare a seguito dell’esercizio delle opzioni ai sensi dei piani di <em>stock option</em> adottati da YNAP) successivamente al
      regolamento dell’Offerta a fronte del riconoscimento di un’opzione di vendita (<em>put option</em>) concessa dall’Offerente a FM avente ad oggetto le medesime azioni, in entrambi i casi al medesimo prezzo offerto agli azionisti nel contesto dell’Offerta.
    </p>
<p>
      5.4   Le obbligazioni assunte con l’Impegno di Adesione non pregiudicano il diritto di FM di (a) revocare l’adesione delle Azioni ai sensi dell’art. 44, comma 7, RE e (b) recedere dall’obbligo di portare in adesione le Azioni ai sensi dell’art. 123, comma 3, del TUF. In ciascuno di tali casi, tutte e ciascuna delle obbligazioni assunte ai sensi
      dell’Impegno di Adesione si intenderanno cessate e prive di qualsiasi validità ed effetto e FM non sarà più soggetto alle obbligazioni assunte con il predetto impegno.
    </p>
<p>
<strong><u>6. Durata dell’Impegno di Adesione e delle pattuizioni parasociali ivi contenute</u></strong>
</p>
<p>
      L’Impegno di Adesione cesserà di avere qualsiasi effetto nel caso:
    </p>
<blockquote>
<p>
        (i) di mancata pubblicazione – e trasmissione a Consob – da parte di Richemont del Comunicato 102 entro le ore 09.00 del 22 gennaio 2018;<font color="#0066cc" size="2"><sup><strong><a href="#ftn2"><u>2</u></a></strong></sup></font>
</p>
<p>
        (ii) in cui l’Offerta sia ritirata o cessi ai termini della stessa.
      </p>
</blockquote>
<p>
<strong><u>7. Deposito a Registro delle Imprese</u></strong>
</p>
<p>
      L’Impegno di Adesione è stato depositato presso il Registro delle Imprese di Milano in data 25 gennaio 2018.
    </p>
<p>
<strong><u>8. Sito internet ove sono pubblicate le informazioni relative alle pattuizioni parasociali contenute nell’Impegno di Adesione</u></strong>
</p>
<p>
      Le informazioni essenziali relative alle pattuizioni parasociali contenute nell’Impegno di Adesione sono pubblicate, ai sensi dell’art. 130 del Regolamento Consob, sul sito <em>internet</em> dell’Emittente all’indirizzo www.ynap.com.
    </p>
<p>
      26 gennaio 2018
    </p>
<p>
<strong>[YA.5.18.1]