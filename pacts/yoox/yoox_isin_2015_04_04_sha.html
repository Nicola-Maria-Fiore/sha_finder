/strong>
</p>
<p>
<strong>PATTO SCIOLTO PER DECORRENZA DEL TERMINE. PUBBLICAZIONE AVVENUTA IN DATA 4 GENNAIO 2011</strong>
</p>
<hr/>
<p align="center">
<strong>Patto parasociale avente a oggetto azioni di<br/>
       YOOX S.p.A.<br/>
</strong> <strong>(quale società risultante dall’operazione <em>infra</em> descritta)</strong>
</p>
<p>
      Ai sensi dell’art. 122 del D.Lgs. 58/1998 (il “<strong>TUF</strong>”) e dell’art. 130 del Regolamento Consob n. 11971/1999 (il “<strong>Regolamento Consob</strong>”), si rende noto quanto segue.
    </p>
<p>
<strong>1. <u>Premessa</u></strong>
</p>
<ol type="A">
<li>
        In data 31 marzo 2015 (la “<strong>Data di Sottoscrizione</strong>”), YOOX S.p.A. (“<strong>YOOX</strong>” o l’“<strong>Emittente</strong>” o la “<strong>Società</strong>”), Compagnie Financière Richemont SA (“<strong>Richemont</strong>”) e Richemont Holdings (UK) Limited, società interamente controllata da
        Richemont (“<strong>RH</strong>” e, congiuntamente a YOOX e Richemont, le “<strong>Parti</strong>” e, singolarmente, la “<strong>Parte</strong>”) hanno sottoscritto un accordo (l’“<strong>Accordo di Fusione</strong>”) finalizzato all’integrazione delle attività di YOOX e di The Net-A-Porter Group Limited
        (“<strong>NAP</strong>”), società indirettamente controllata da Richemont anche per il tramite di RH. L’operazione sarà strutturata come una fusione per incorporazione (la “<strong>Fusione</strong>”) in YOOX di un veicolo societario di diritto italiano direttamente controllato da RH (“<strong>Newco</strong>”) che, alla data di efficacia
        della Fusione (la “<strong>Data di Efficacia della Fusione</strong>”), deterrà una partecipazione di controllo in NAP.<br/>
<br/>
</li>
<li>
        La Fusione è condizionata all’approvazione da parte delle competenti Autorità antitrust e all’approvazione da parte dell’assemblea straordinaria di YOOX. Nonostante le limitazioni ai diritti di Richemont, volte a preservare l’indipendenza della società risultante dalla Fusione (come <em>infra</em> precisato), la Fusione dovrà essere approvata
        dall’assemblea straordinaria di YOOX con la maggioranza richiesta dall’art. 49, comma 1, lett. g) del Regolamento Consob.<br/>
<br/>
</li>
<li>
        Contestualmente alla sottoscrizione dell’Accordo di Fusione, le Parti hanno altresì sottoscritto un accordo contenente pattuizioni parasociali rilevanti <em>ex</em> art. 122 del TUF volto a disciplinare i principi relativi ad alcuni aspetti della <em>corporate governance</em> di YOOX (post-Fusione) nonché le regole applicabili alle partecipazioni azionarie che RH
        verrà a detenere in YOOX (post-Fusione) e il relativo trasferimento (l’“<strong>Patto Parasociale</strong>”).<br/>
<br/>
</li>
<li>
        L’efficacia delle pattuizioni parasociali contenute nel Patto Parasociale è sospensivamente condizionata all’efficacia della Fusione, da realizzarsi entro e non oltre il 31 dicembre 2015 (la “<strong>Condizione Sospensiva</strong>”).<br/>
<br/>
</li>
<li>
        Per effetto della Fusione, RH riceverà in concambio un numero di azioni YOOX rappresentative di una partecipazione nel capitale sociale di YOOX (post-Fusione) (calcolato su base <em>fully diluted</em>) pari a un massimo del 50% di detto capitale (le “<strong>Azioni in Concambio</strong>”), composto da:
      </li>
</ol>
<div style="margin-left: 2em" type="i">
<ol type="i">
<li>
          un numero di azioni ordinarie di YOOX rappresentative di una partecipazione pari al 25% del capitale sociale ordinario con diritto di voto di YOOX (“<strong>Azioni Ordinarie in Concambio</strong>”); e
        </li>
<li>
          un numero di azioni prive del diritto di voto di YOOX (le “<strong>Azioni Senza Voto</strong>”) pari alla differenza tra il numero di Azioni in Concambio e il numero delle Azioni Ordinarie in Concambio (le “<strong>Azioni Senza Voto in Concambio</strong>”).
        </li>
</ol>
</div>
<ol type="A">
<li value="6">
        Ai sensi dell’Accordo di Fusione, le Parti hanno concordato che lo statuto di YOOX che entrerà in vigore alla Data di Efficacia della Fusione (lo “<strong>Statuto post-Fusione</strong>”) rifletterà, tra l’altro, le previsioni di cui alla presente Premessa F.:<br/>
<br/>
<ol type="i">
<li>
            in caso di trasferimento di Azioni Senza Voto a un soggetto diverso da una parte correlata (ai sensi dei Principi Contabili Internazionali IAS IFRS) di Richemont, le Azioni Senza Voto traferite saranno automaticamente convertite, nel rapporto 1:1 (il “<strong>Rapporto di Conversione</strong>”), in azioni ordinarie di YOOX;
          </li>
<li>
            ciascun socio titolare di Azioni Senza Voto avrà la facoltà di convertire, nel Rapporto di Conversione, tutte o parte delle Azioni Senza Voto possedute, a condizione tuttavia che il numero complessivo delle azioni ordinarie possedute dopo la conversione da parte del socio che l’ha richiesta (ivi incluse nel computo le azioni ordinarie possedute dal soggetto
            controllante, dalle società controllate e dalle società soggette a comune controllo ai sensi dell’art. 93 del TUF, di seguito le “<strong>Affiliate</strong>”) non ecceda il 25% del capitale sociale di YOOX rappresentato da azioni ordinarie con diritto di voto;
          </li>
<li>
            nel caso di promozione di una offerta pubblica di acquisto o di scambio avente ad oggetto almeno il 60% delle azioni ordinarie della Società, ciascun socio titolare di Azioni Senza Voto avrà la facoltà di convertire, nel Rapporto di Conversione, tutte o parte delle Azioni Senza Voto possedute al fine esclusivo di trasferire all’offerente le azioni ordinarie
            derivanti dalla conversione; in tale ipotesi tuttavia l’efficacia della conversione è subordinata alla definitiva efficacia dell’offerta medesima e opera con esclusivo riferimento alle azioni portate in adesione alla stessa ed effettivamente trasferite all’offerente.<br/>
<br/>
</li>
</ol>
</li>
<li value="7">
        Ai sensi dell’Accordo di Fusione, le Parti hanno concordato che lo Statuto post-Fusione conterrà un meccanismo volto a limitare i diritti di RH (e delle sue parti correlate ai sensi dei Principi Contabili Internazionali IAS IFRS) di nomina dei componenti del consiglio di amministrazione di YOOX, in modo che tali soggetti non possano nominare più di n. 2 membri del
        consiglio di amministrazione di YOOX.<br/>
<br/>
</li>
<li>
        Ai sensi dell’Accordo di Fusione, le Parti hanno concordato che, per un periodo di 3 anni dalla Data di Efficacia della Fusione e fino all’approvazione da parte dell’assemblea ordinaria di YOOX del bilancio di esercizio al 31 dicembre 2017, il consiglio di amministrazione di YOOX sarà composto da un numero di membri compreso tra n. 12 e n. 14 come segue:
      </li>
</ol>
<blockquote>
<ol type="i">
<li>
          n. 7 saranno i consiglieri nominati dall’assemblea dei soci di YOOX del 30 aprile 2015 (chiamata ad approvare il bilancio di esercizio di YOOX al 31 dicembre 2014), di cui n. 4 in possesso dei requisiti di indipendenza previsti dall’art. 148, comma 3, TUF;
        </li>
<li>
          da un minimo di n. 2 fino ad un massimo di n. 4 ulteriori membri in possesso dei requisiti di indipendenza previsti dall’art. 148, comma 3, TUF; YOOX (mediante il proprio consiglio di amministrazione) provvederà alla determinazione del numero nonché all’individuazione di tali membri e Richemont potrà fornire commenti sulla scelta operata da YOOX;
        </li>
<li>
          n. 2 membri designati (direttamente o indirettamente) da Richemont e, ai sensi dell’Accordo di Fusione, designati nelle persone dei signori Richard Lepeu e Gary Saage; e
        </li>
<li>
          la signora Natalie Massenet, la quale ricoprirà la carica di presidente del consiglio di amministrazione con poteri esecutivi.
        </li>
</ol>
</blockquote>
<ol type="A">
<li value="9">
        Nell’Accordo di Fusione le Parti hanno, tra l’altro, previsto che, al fine di fornire alla società risultante dalla Fusione nuova liquidità per l’attuazione del proprio piano industriale, successivamente alla Fusione potrà darsi esecuzione a un aumento di capitale delegato al consiglio di amministrazione ai sensi dell’art. 2443 del codice civile,
        secondo i principali termini e condizioni di seguito descritti (l’“<strong>Aumento di Capitale</strong>”):
      </li>
</ol>
<div style="margin-left: 2em">
<ol type="i">
<li>
          ammontare massimo di Euro 200.000.000,00;
        </li>
<li>
          numero massimo di azioni di YOOX di nuova emissione pari al 10% del capitale sociale;
        </li>
<li>
          l’Aumento di Capitale potrà essere offerto:
        </li>
</ol>
</div>
<blockquote>
<blockquote>
<p>
          (x) a investitori qualificati, ai sensi dell’art. 34-<em>ter</em>, comma 1, lett. b) del Regolamento Consob, con esclusione del diritto di opzione, ai sensi dell’art. 2441, comma 5, del codice civile; ovvero
        </p>
<p>
          (y) a partner strategici e/o industriali di YOOX, con esclusione del diritto di opzione, ai sensi dell’art. 2441, comma 5, del codice civile; ovvero
        </p>
<p>
          (z) in opzione agli azionisti di YOOX;
        </p>
<p>
          ovvero attraverso una combinazione delle tre alternative di cui ai punti (x), (y) e (z) che precedono.
        </p>
</blockquote>
</blockquote>
<ol type="A">
<li value="10">
        Ai fini di quanto descritto nelle Premesse H. e I., l’Accordo di Fusione prevede che l’assemblea di YOOX chiamata a deliberare in merito alla Fusione, allo Statuto post-Fusione (allegato al progetto di fusione) e all’Aumento di Capitale, sia altresì chiamata a deliberare in merito all’incremento del numero dei membri del consiglio di amministrazione e alla
        nomina dei nuovi amministratori secondo quanto previsto nella Premessa H., fermo restando che (a) tali delibere avranno efficacia, ove approvate, a decorrere dalla Data di Efficacia della Fusione e (y) l’approvazione di alcuna di tali deliberazioni non è condizione di efficacia della Fusione.
      </li>
</ol>
<p>
<strong>2. <u>Tipo di accordo</u></strong>
</p>
<p>
      Le pattuizioni parasociali contenute nel Patto Parasociale, riprodotte in sintesi al punto 5 che segue, sono riconducibili a pattuizioni parasociali rilevanti a norma dell’art. 122, comma 1 e comma 5, lett. a) e b) del TUF.
    </p>
<p>
<strong>3. <u>Società i cui strumenti finanziari sono oggetto delle pattuizioni parasociali</u></strong>
</p>
<p>
      Le pattuizioni parasociali contenute nel Patto Parasociale hanno a oggetto le Azioni in Concambio, rappresentative di una partecipazione nel capitale sociale di YOOX (post-Fusione) (calcolato su base <em>fully diluted</em>) pari a un massimo del 50% di detto capitale.
    </p>
<p>
<u>YOOX</u> è una società per azioni di diritto italiano con sede legate in Zola Predosa (BO), iscritta presso il Registro delle Imprese di Bologna al n. 02050461207, con capitale sociale pari a Euro 620.238,32, interamente sottoscritto e versato, rappresentato da n. 62.023.832 azioni ordinarie prive di indicazione del valore nominale, ammesse alle negoziazioni sul Mercato
      Telematico Azionario organizzato e gestito da Borsa Italiana S.p.A.
    </p>
<p>
      Alla Data di Sottoscrizione l’Emittente detiene n. 17.339 azioni proprie, pari allo 0,028% del capitale sociale.
    </p>
<p>
      Alla Data di Sottoscrizione nessun azionista esercita il controllo su YOOX ai sensi dell’art. 93 del TUF.
    </p>
<p>
<strong>4. <u>Soggetti aderenti al Patto Parasociale e strumenti finanziari dagli stessi detenuti</u></strong>
</p>
<p>
      Le pattuizioni parasociali contenute nel Patto Parasociale vincolano Richemont, RH e YOOX.
    </p>
<p>
      Alla Data di Sottoscrizione:
    </p>
<ul>
<li>
<u>Richemont</u>: è una <em>société anonyme</em> di diritto svizzero con sede legale a Bellevue, Ginevra, 50, chemin de la Chênaie, CP30 1293, Svizzera, con capitale sociale pari a CHF 574.200.000 (i.v.) iscritta presso il Registro delle Imprese di Ginevra al n. CHE-106.325.524.
      </li>
</ul>
<blockquote>
<p>
        Richemont è controllata da Compagnie Financière Rupert, una <em>société en commandite par actions</em> di diritto svizzero con sede legale a Bellevue, Ginevra, 50, chemin de la Chênaie, CP30 1293, Svizzera, iscritta presso il Registro delle Imprese di Ginevra al n. CHE-101.498.608, titolare di n. 522.000.000 azioni di classe B di Richemont, pari al 9,1% del
        capitale sociale, e ne controlla il 50% del capitale votante.<br/>
        Richemont non detiene azioni dell’Emittente.
      </p>
</blockquote>
<ul>
<li>
<u>RH</u>: è una <em>private company limited</em> <em>by shares</em> di diritto inglese e del Galles con sede legale a Londra, 15 Hill Street, London, W1J 5QT, avente capitale sociale pari a GBP 353.671.534 e numero di registrazione 02841548.
      </li>
</ul>
<blockquote>
<p>
        RH è controllata indirettamente da Compagnie Financière Rupert, una <em>société en commandite par actions</em> di diritto svizzero con sede legale a Bellevue, Ginevra, 50, chemin de la Chênaie, CP30 1293, Svizzera, iscritta presso il Registro delle Imprese di Ginevra al n. CHE-101.498.608. Compagnie Financière Rupert è titolare di n. 522.000.000 azioni
        di classe B di Richemont, pari al 9,1% del capitale sociale, e ne controlla il 50% del capitale votante<em>.</em> Richemont a sua volta è titolare del 100% del capitale sociale di RH.<br/>
        RH non detiene azioni dell’Emittente.
      </p>
</blockquote>
<p>
      Per le informazioni in merito alle partecipazioni che saranno detenute da Richemont, per il tramite di RH, nell’Emittente si rinvia al precedente punto 3.
    </p>
<p>
<u>YOOX</u>: per le informazioni in merito a YOOX, si rinvia al precedente punto 3.
    </p>
<p>
<strong>5. <u>Pattuizioni parasociali contenute nel Patto Parasociale</u></strong>
</p>
<p>
<strong>5.1 <em><u>Governance di YOOX</u></em></strong>
</p>
<blockquote>
<p>
        5.1.1. <em><u>Conferma e rinnovo dell’Amministratore Delegato</u></em>
</p>
</blockquote>
<p>
      Al fine di preservare l’indipendenza della gestione di YOOX e delle attività congiunte di YOOX e NAP, Richemont riconosce essere di interesse delle Parti che l’attuale Amministratore Delegato di YOOX, Federico Marchetti (l’“<strong>AD</strong>”), sia riconfermato per il periodo decorrente dalla Data di Efficacia della Fusione fino alla data
      dell’assemblea degli azionisti di YOOX di approvazione del bilancio al 31 dicembre 2017 (il “<strong>Primo</strong> <strong>Periodo</strong>”), mantenendo le attuali deleghe gestionali su tutto il <em>business</em> di YOOX (post-Fusione).
    </p>
<p>
      A tal fine, ai sensi del Patto Parasociale, alla scadenza del Primo Periodo, RH si impegna a compiere (e Richemont si impegna a far sì che RH compia) quanto segue: <strong></strong>
</p>
<ol type="i">
<li>
        votare a favore della nomina di Federico Marchetti quale consigliere di YOOX per ulteriori 3 anni e, pertanto, votare a favore della lista di candidati presentata dal consiglio di amministrazione all’interno della quale sarà ricompreso Federico Marchetti, a condizione che tale lista includa, tra i primi 9 candidati, anche n. 2 candidati designati da Richemont; e 
      </li>
<li>
        esercitare i poteri spettanti a RH in qualità di azionista di YOOX al fine di sostenere la nomina di Federico Marchetti alla carica di AD di YOOX per un ulteriore periodo di 3 anni, a termini e condizioni non peggiorativi rispetto al Primo Periodo, <strong></strong>
</li>
</ol>
<p>
      il tutto a condizione che Federico Marchetti sia in carica alla scadenza del Primo Periodo.
    </p>
<blockquote>
<p>
        5.1.2. <em><u>Comitato Nomine</u></em> <u></u>
</p>
</blockquote>
<p>
      Il Comitato Nomine di YOOX includerà tra i propri membri almeno n. 1 consigliere designato da Richemont; il primo membro del Comitato Nomine designato da Richemont sarà il signor Richard Lepeu.
    </p>
<blockquote>
<p>
        5.1.3. <em><u>Aumento di Capitale</u></em> <u></u>
</p>
</blockquote>
<p>
      Nel caso in cui l’Aumento di Capitale non venga offerto in opzione secondo quanto indicato nella Premessa I., l’esecuzione dell’Aumento di Capitale richiederà il, e sarà subordinata al, voto favorevole di n. 1 consigliere designato da Richemont.
    </p>
<blockquote>
<p>
        5.1.4. <em><u>Piano di incentivazione</u></em> <u></u>
</p>
</blockquote>
<p>
      Ciascuna delle Parti, per quanto di propria competenza, farà tutto quanto necessario al fine di procurare l’attuazione dei nuovi piani di incentivazione basati su azioni da approvarsi da parte di YOOX non appena possibile dopo la Data di Efficacia della Fusione e in conformità ai principi di cui al Patto Parasociale i quali prevedono, tra l’altro, un numero di azioni a
      servizio di detti piani fino ad un massimo del 5% del capitale sociale di YOOX (calcolato su base <em>fully diluted</em>), di cui una quota da assegnarsi all’AD in sede di assegnazione dei relativi diritti.
    </p>
<blockquote>
<p>
        5.1.5 <em><u>Lock-up</u></em>
</p>
</blockquote>
<p>
      (a) Per un periodo di 3 anni a decorrere dalla Data di Efficacia della Fusione, con riferimento ad un numero di azioni di YOOX (con diritto di voto e Azioni Senza Voto) rappresentative del:
    </p>
<ul>
<li>
        25% del capitale sociale complessivo di YOOX, inclusa almeno n. 1 Azione Senza Voto, e
      </li>
<li>
        25% delle azioni di YOOX (comprensivo, per chiarezza, di azioni con diritto di voto e di Azioni Senza Voto) emesse a seguito dell’Aumento di Capitale e sottoscritte da RH,
      </li>
</ul>
<blockquote>
<p>
        (le “<strong>Azioni YOOX Soggette a Lock-up</strong>”),<br/>
</p>
<p>
        RH non potrà, direttamente o indirettamente, e Richemont dovrà far sì che RH non faccia, direttamente o indirettamente, nulla di quanto segue senza il preventivo consenso scritto di YOOX:
      </p>
</blockquote>
<ul>
<li>
        offrire, vendere, impegnarsi a vendere o altrimenti disporre delle Azioni YOOX Soggette a Lock-up o concludere qualsiasi altro negozio il cui scopo o effetto sia il trasferimento di qualsiasi Azione YOOX Soggetta a Lock-up o di qualsiasi diritto sulle stesse, in qualsiasi forma, incluso qualsiasi strumento finanziario che attribuisce il diritto di comprare o sottoscrivere Azione YOOX
        Soggetta a Lock-up o comunque convertibili o scambiabili in Azione YOOX Soggetta a Lock-up; o
      </li>
<li>
        stipulare qualsiasi contratto derivato relativo ad Azioni YOOX Soggette a Lock-up o porre in essere qualsiasi operazione su derivati che ha una delle conseguenze sopra descritte (anche se limitatamente a conseguenze di natura economica).
      </li>
</ul>
<p>
      (b) Quanto previsto dal precedente punto 5.1.5(a), non vieta in ogni caso, a RH o a qualunque altra Affiliata di Richemont di vendere qualsiasi Azione YOOX Soggetta a Lock-up a condizione che Richemont o tale Affiliata di Richemont abbia preventivamente aderito per iscritto al Patto Parasociale e abbia assunto gli impegni dallo stesso derivanti.
    </p>
<p id="_Ref415685026" name="_Ref415685026">
      (c) Anche in deroga a quanto precedente punto 5.1.5(a), le restrizioni ivi previste non limitano il diritto di RH o di alcuna delle Affiliate di Richemont di aderire – ai termini e alle condizioni previste dello Statuto post-Fusione – a un’offerta pubblica di acquisto o di scambio promossa nei confronti di tutti gli azionisti di YOOX o di azionisti rappresentativi di
      almeno il 60% del capitale di YOOX e promossa a condizioni che prevedano la parità di trattamento deli azionisti.
    </p>
<p>
<strong>5.2 <em><u>Standstill</u></em></strong>
</p>
<p>
      (a) Né Richemont, né alcuna delle sue Affiliate potranno, senza il preventivo consenso scritto di YOOX, per un periodo di 3 anni successivi alla Data di Efficacia della Fusione, acquistare azioni o altri strumenti finanziari di YOOX (compresi opzioni o derivati relativi alle azioni di YOOX), diversi da:
    </p>
<ol type="i">
<li>
        le Azioni Ordinarie in Concambio da emettere in favore di RH alla Data di Efficacia della Fusione; e <strong></strong>
</li>
<li>
        qualunque azione di nuova emissione di YOOX da emettere in conseguenza dell’Aumento di Capitale o qualunque successivo aumento di capitale. <strong></strong>
</li>
</ol>
<p>
      (b) Quanto previsto nel precedente punto 5.2(a)(i) non potrà impedire a Richemont o ad alcuna delle sue Affiliate di:
    </p>
<ol type="i">
<li>
        acquistare qualunque azione di YOOX da Richemont o da un’Affiliata di Richemont in conformità a quanto previsto ai precedenti punti 5.2(a)(i) e 5.2(a)(ii); ovvero
      </li>
<li>
        convertire qualunque Azione Senza Voto in azione ordinaria di YOOX, a condizione che la percentuale delle azioni con diritto di voto detenute complessivamente da Richemont e sue Affiliate non sia superiore al 25% del capitale sociale con diritto di voto di YOOX.
      </li>
</ol>
<p>
      (c) Nonostante le previsioni di cui al precedente punto 5.2(b), le limitazioni di cui al presente punto 5.2 non impediranno a Richemont o a qualunque sua Affiliata di promuovere un’offerta pubblica di acquisto concorrente avente ad oggetto le azioni di YOOX ovvero di acquistare ulteriori azioni di YOOX nel caso in cui un terzo non collegato a Richemont promuova un’offerta
      pubblica di acquisto avente ad oggetto le azioni di YOOX ovvero renda nota la propria intenzione, vincolante e irrevocabile, di promuovere tale offerta.
    </p>
<p>
<strong>5.3 <em><u>Impegno a non sottoscrivere patti parasociali</u></em></strong>
</p>
<p>
      Richemont e RH si impegnano, per un periodo di 3 anni dalla Data di Efficacia della Fusione, a non stipulare alcun altro patto parasociale rilevante ai sensi dell’art. 122 del TUF.
    </p>
<p>
<strong>6. <u>Durata del Patto Parasociale e delle pattuizioni parasociali ivi contenute</u></strong>
</p>
<p>
      Il Patto Parasociale entra in vigore alla data di avveramento della Condizione Sospensiva e sarà efficace per un periodo di 3 anni da tale data.
    </p>
<p>
<strong>7. <u>Soggetto che esercita il controllo ai sensi dell’art. 93 TUF</u></strong>
</p>
<p>
      Alla Data di Sottoscrizione nessun soggetto esercita il controllo su YOOX ai sensi dell’art. 93 del TUF.<br/>
      Successivamente alla Data di Efficacia della Fusione, in virtù delle pattuizioni contenute nel Patto Parasociale, nessuno degli aderenti ha il potere di esercitare il controllo sulla Società ai sensi dell’art. 93 del TUF.
    </p>
<p>
<strong>8. <u>Deposito a Registro delle Imprese</u></strong>
</p>
<p>
      Il Patto Parasociale è stato depositato presso il Registro delle Imprese di Bologna in data 3 aprile 2015. Gli estremi del deposito sono N. PRA/20045/2015.
    </p>
<p>
<strong>9. <u>Sito internet ove sono pubblicate le informazioni relative alle pattuizioni parasociali contenute nel Patto Parasociale</u></strong>
</p>
<p>
      Le informazioni essenziali relative alle pattuizioni parasociali contenute nel Patto Parasociale sono pubblicate, ai sensi dell’art. 130 del Regolamento Consob, sul sito internet dell’Emittente all’indirizzo www.yooxgroup.com.
    </p>
<p>
      4 aprile 2015
    </p>
<p>
<strong>[YA.2.15.1]