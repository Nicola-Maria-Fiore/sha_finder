/strong>
</p>
<p>
      ___________
    </p>
<blockquote>
<p>
        In conformità a quanto previsto dall'art. 2 dell'Accordo relativo alla partecipazione al capitale di Gemina S.p.A., la sua durata è stata tacitamente prorogata per un triennio a far tempo dall'11 maggio 2004 data in cui si è tenuta l'assemblea che ha approvato il bilancio di Gemina S.p.A. dell'esercizio chiuso al 31 dicembre 2003.
      </p>
<p>
        La durata dell'Accordo è pertanto fissata fino all'assemblea che approverà il bilancio di Gemina al 31 dicembre 2006.
      </p>
<p>
        L'Accordo è depositato presso il Registro delle Imprese di Milano
      </p>
</blockquote>
<hr/>
<p align="center">
<strong>GEMINA S.P.A.</strong> 
    </p>
<p align="left">
      Premessa
    </p>
<p>
      (A) Cesare Romiti, Maurizio Romiti e Pier Giorgio Romiti, (di seguito, tutti talvolta definiti, collettivamente, come i "<b>Membri della Famiglia Romiti</b>" ovvero come la "<b>Famiglia Romiti</b>") sono proprietari complessivamente, direttamente e per il tramite di società fiduciarie, del 100% del capitale sociale di Miotir S.p.A., società di diritto italiano,
      con sede in Milano, Via Mario Pagano n. 31, con capitale sociale pari a € 1.560.000,00, ripartito in n. 3.000.000 azioni ordinarie da nominali € 0,52 ciascuna, iscritta nel Registro delle Imprese di Milano al n. 12390540156 (di seguito, definita come "<b>Miotir</b>");
    </p>
<p>
      (B) Miotir è proprietaria, a sua volta, per il tramite della società fiduciaria Spafid S.p.A., di n. 55.176.515 azioni ordinarie Gemina rappresentanti una partecipazione pari al 15,14% del capitale sociale ordinario di Gemina S.p.A., società di diritto italiano, con sede in Milano, Via della Posta 8/10, iscritta nel Registro delle Imprese di Milano al n. 01668340159 (di
      seguito, definita come "<b>Gemina</b>"), di cui: (i) il 14,86% è conferito al "Sindacato di Blocco Azioni Gemina S.p.A." (di seguito, definito come il "<b>Patto Gemina</b>"), e (ii) lo 0,28% non è conferito al Patto Gemina. Il dott. Cesare Romiti è altresì proprietario di una partecipazione pari al 5,00031% del capitale ordinario di Gemina;
    </p>
<p>
      (C) in data 16 novembre 2005, la Famiglia Romiti, Clessidra S.g.r. S.p.A., società di gestione del fondo comune di investimento mobiliare chiuso riservato a investitori qualificati Clessidra Capital Partners (di seguito, definita come "<b>Clessidra</b>") ed Edizione Holding S.p.A. (di seguito, definita come "<b>Edizione Holding</b>") hanno stipulato, per scambio di
      corrispondenza, un contratto di coinvestimento (di seguito, definito come il "<b>Contratto di Coinvestimento</b>" o il "<b>Contratto</b>") che prevede e disciplina l'ingresso di Clessidra (direttamente o per il tramite della controllata totalitaria Lauro Dieci S.p.A., che si è contrattualmente riservata di designare) ed Edizione Holding (direttamente o per il
      tramite di società dalla stessa designata) nel capitale sociale di Miotir, mediante un aumento di capitale riservato con esclusione del diritto di opzione (di seguito, definito come l'"<b>Aumento di Capitale</b>"), finalizzato al rafforzamento di Miotir nell'azionariato di Gemina nel rispetto di quanto previsto dal Patto Gemina ed a condizione che ciò non
      comporti l'obbligo di promuovere un'offerta pubblica d'acquisto sul capitale sociale di Gemina ai sensi degli artt. 106 ss. del Decreto Legislativo 24 Febbraio 1998 n. 58 e successive integrazioni e modificazioni "Testo Unico della Finanza" (di seguito, definito come il "<b>TUF</b>"). Più in generale, la Famiglia Romiti, Clessidra ed Edizione Holding,
      convenendo sull'importanza strategica del settore della gestione aeroportuale e delle attività connesse, si propongono di sviluppare congiuntamente, per il tramite di Miotir, attività nel settore aeroportuale;
    </p>
<p>
      (D) il Contratto di Coinvestimento prevede, tra l'altro, l'impegno della Famiglia Romiti, di Clessidra e di Edizione Holding a sottoscrivere, in contestualità con l'esecuzione dell'Aumento di Capitale, un patto parasociale (di seguito, definito come il "<b>Patto Parasociale</b>") destinato a disciplinare, in particolare, taluni aspetti dei loro rapporti nella
      comune qualità di azionisti di Miotir, nonché l'esercizio da parte di Miotir dei propri diritti quale azionista di Gemina e aderente al Patto Gemina;
    </p>
<p>
      (E) il Contratto di Coinvestimento prevede altresì, tra l'altro, che l'Aumento di Capitale sia eseguito (e quindi il Patto Parasociale sottoscritto) il quindicesimo giorno lavorativo successivo alla comunicazione da parte di Miotir a Clessidra e ad Edizione Holding dell'avvenuta ricezione dall'ultimo dei consensi delle banche attuali finanziatrici di Miotir, necessari -
      ai sensi dei contratti di finanziamento attualmente in essere -, al fine di realizzare l'Aumento di Capitale e ulteriori operazioni di cui al successivo punto A.5 (di seguito, definita come la "<b>Data di Esecuzione</b>"). Tali consensi sono stati ricevuti da Miotir e comunicati a Clessidra e a Edizione Holding in data 23-24 novembre 2005;
    </p>
<p>
      (F) successivamente al ricevimento dei consensi di cui alla premessa (E), Miotir ha inviato lettere di offerta per l'acquisto di azioni Gemina a taluni aderenti al Patto Gemina.
    </p>
<p align="center">
      * * *
    </p>
<p>
      Tutto ciò premesso, si riproduce qui di seguito, in sintesi, il contenuto (i) di talune disposizioni del Contratto di Coinvestimento le quali hanno per oggetto la disciplina dell'Aumento di Capitale di Miotir, e (ii) del Patto Parasociale.
    </p>
<p>
<b>A. Contratto di Coinvestimento</b>
</p>
<p>
      A.1 <u>Obbligo di <i>standstill</i></u>. (a) Le Parti si impegnano, fino alla Data di Esecuzione (e fermo restando quanto previsto nel Patto Parasociale per le operazioni successive alla Data di Esecuzione), ad astenersi dall'acquistare azioni Gemina ovvero opzioni che diano diritto all'acquisto di azioni Gemina ovvero altri diritti in relazione ad azioni Gemina.
    </p>
<p>
      (b) La Famiglia Romiti (fermo restando quanto previsto nel Patto Parasociale per le operazioni successive alla Data di Esecuzione) si impegna inoltre a fare sì che Miotir si astenga, fino alla Data di Esecuzione, dall'acquistare azioni Gemina ovvero opzioni che diano diritto all'acquisto di azioni Gemina ovvero altri diritti in relazione ad azioni Gemina, salvo quanto
      diversamente previsto dal Contratto di Coinvestimento.
    </p>
<p>
      A.2 <u>Obblighi di capitalizzazione</u>. (a) Clessidra ed Edizione Holding si impegnano a conferire in Miotir, in sede di Aumento di Capitale, ciascuna un importo monetario da determinarsi sulla scorta delle rilevanti previsioni del Contratto di Coinvestimento e in funzione della seguente ripartizione del capitale sociale di Miotir <i>post</i> esecuzione dell'Aumento di Capitale:
    </p>
<blockquote>
<p>
        Famiglia Romiti 35%;
      </p>
<p>
        Clessidra 32,5%;
      </p>
<p>
        Edizione Holding 32,5%.
      </p>
</blockquote>
<p>
      (b) Gli obblighi di capitalizzazione a carico di Clessidra e di Edizione Holding a norma della precedente lettera (a) sono assunti, ai sensi e per gli effetti degli articoli 1411 e seguenti del Codice Civile, anche a favore di Miotir, che in data 16 novembre 2005 ha dichiarato di volere profittare della stipula del Contratto di Coinvestimento.
    </p>
<p>
      A.3 <u>Ingresso di Capitalia S.p.A..</u> (a) Le Parti acconsentono all'ingresso di Capitalia S.p.A. (di seguito, definita come "<b>Capitalia</b>"), qualora richiesto da quest'ultima, nel capitale di Miotir, agli stessi termini e alle condizioni economiche previste nel Contratto di Coinvestimento per l'ingresso di Clessidra e di Edizione Holding, in modo tale che, ad
      esito dell'ingresso di Capitalia medesima, il capitale di Miotir risulti ripartito come segue:
    </p>
<blockquote>
<p>
        Famiglia Romiti 34%;
      </p>
<p>
        Edizione Holding 31,5%;
      </p>
<p>
        Clessidra 31,5%;
      </p>
<p>
        Capitalia 3%.
      </p>
</blockquote>
<p>
      (b) Resta altresì inteso che:
    </p>
<blockquote>
<p>
        (i) l'ingresso di Capitalia nel capitale sociale di Miotir dovrà avvenire alla Data di Esecuzione, mediante sottoscrizione e versamento dell'Aumento di Capitale;
      </p>
<p>
        (ii) a Capitalia sarà riconosciuto il diritto di designare un amministratore di Miotir (e il Patto Parasociale dovrà essere modificato per tener conto di tale circostanza);
      </p>
<p>
        (iii) Capitalia assumerà i medesimi obblighi previsti dai punti B.1 e B.2 seguenti mediante la sottoscrizione di specifico documento di adesione.
      </p>
</blockquote>
<p>
      A.4 <u>Adempimenti preliminari all'esecuzione</u>. Anteriormente alla Data di Esecuzione, la Famiglia Romiti si impegna a far sì che l'assemblea di Miotir deliberi, tra l'altro:
    </p>
<p>
      (i) un aumento di capitale gratuito mediante emissione di 10.014 azioni;
    </p>
<p>
      (ii) l'Aumento di Capitale;
    </p>
<p>
      (iii) la modificazione della denominazione sociale.
    </p>
<p>
      A.5 <u>Esecuzione</u>. (a) Clessidra ed Edizione Holding si impegnano a sottoscrivere e versare in pari misura, alla Data di Esecuzione, l'Aumento di Capitale.
    </p>
<p>
      (b) Le Parti si impegnano a sottoscrivere, contestualmente all'esecuzione dell'Aumento di Capitale da parte di Clessidra e di Edizione Holding, il Patto Parasociale.
    </p>
<p>
      (c) La Famiglia Romiti si impegna a far sì che, contestualmente all'esecuzione dell'Aumento di Capitale da parte di Clessidra e di Edizione Holding:
    </p>
<blockquote>
<p>
        (i) sia consegnata a Clessidra e ad Edizione Holding la lettera di dimissioni dell'attuale rappresentante di Miotir in seno al Consiglio di Amministrazione di Gemina dalla carica di consigliere con effetto dalla Data di Esecuzione;
      </p>
<p>
        (ii) nell'assemblea ordinaria di Miotir sia rinnovata la composizione degli organi sociali in conformità alle rilevanti disposizione del Patto Parasociale;
      </p>
<p>
        (iii) nell'assemblea straordinaria di Miotir sia adottato un nuovo testo di statuto.
      </p>
</blockquote>
<p>
<b>B. Patto Parasociale</b>
</p>
<p>
      Le Parti conferiranno nel Patto Parasociale tutte le azioni Miotir che saranno da esse detenute, post Aumento di Capitale e segnatamente:
    </p>
<p>
      'Famiglia Romiti: n. 3.010.014 azioni Miotir (pari al 35% del Patto Parasociale);
    </p>
<p>
      Clessidra: n. 2.795.013 azioni Miotir (pari al 32,5% del Patto Parasociale);
    </p>
<p>
      Edizione Holding: n. 2.795.013 azioni Miotir (pari al 32,5% del Patto Parasociale).
    </p>
<p>
      In caso di ingresso di Capitalia nel capitale sociale di Miotir a norma del punto A.3 precedente, il numero di azioni Miotir e le percentuali di partecipazione al Patto Parasociale varieranno in conseguenza.
    </p>
<p>
      B.1 <u><i>Lock-up</i></u>. (a) Per tutta la durata del Patto Parasociale, ciascuna Parte si impegna espressamente, al fine di garantire la stabilità del Patto Parasociale medesimo, a non vendere o altrimenti trasferire, direttamente o indirettamente, a terzi né ad altra Parte, in tutto o in parte, la proprietà o la disponibilità della partecipazione da essa detenuta in
      Miotir ovvero la titolarità dei diritti di voto ad essa relativa.
    </p>
<p>
      (b) In deroga al <i>lock-up</i>, sono consentiti, a determinate condizioni, trasferimenti azionari a favore di società interamente controllate da ciascuna delle Parti nonché, a talune condizioni, per quanto concerne la Famiglia Romiti, a favore dei discendenti della stessa o di società interamente controllate dalla Famiglia Romiti o anche da uno solo dei suoi Membri.
    </p>
<p>
      B.2 <u>Disciplina degli acquisti di azioni Gemina da parte dei soci di Miotir</u>. (a) Ciascuna delle Parti si obbliga nei confronti delle altre, anche promettendo il fatto delle proprie controllate, a non acquistare, per l'intera durata del Patto Parasociale, azioni Gemina ovvero anche di società da questa controllate (anche congiuntamente a terzi), direttamente o indirettamente,
      le quali svolgono la propria attività principale nel settore aeroportuale.
    </p>
<p>
      (b) Anche in deroga a quanto precede, resta altresì convenuto che acquisti di azioni Gemina saranno effettuati in via prioritaria da Miotir e, solo qualora Miotir decida di non procedere all'acquisto, singolarmente da ciascuna delle Parti in base a una procedura finalizzata a garantire la proporzionalità negli acquisti tra le Parti e, comunque, nel rispetto del limite del 3%
      del capitale sociale di Gemina per gli acquisti di ciascuna Parte. In ogni caso, tali acquisti potranno avvenire unicamente a condizione che non comportino l'obbligo di promuovere un'offerta pubblica d'acquisto sul capitale sociale di Gemina ai sensi degli artt. 106 ss. del TUF.
    </p>
<p>
      (c) Inoltre, ciascuna delle Parti si impegna a non aderire a patti parasociali e a non sottoscrivere altri accordi di alcun genere, aventi ad oggetto azioni Gemina.
    </p>
<p>
      B.3 <u>Disposizioni relative a Miotir</u>. (a) L'assemblea degli azionisti di Miotir delibererà: (i) in sede ordinaria, con le maggioranze di legge; (ii) in sede straordinaria, sia in prima che in seconda convocazione, con il voto favorevole di tanti soci che rappresentino almeno il 75% del capitale sociale, eccezion fatta per eventuali delibere aventi ad oggetto aumenti di
      capitale ovvero operazioni sul capitale ai sensi degli articoli 2446 e 2447 del Codice Civile, in relazione alle quali l'assemblea voterà con le maggioranze previste per legge.
    </p>
<p>
      (b) Ciascuna delle Parti si impegna a far sì che per tutta la durata del Patto Parasociale il Consiglio di Amministrazione di Miotir sia composto da un numero di 6 membri, nominati come segue:
    </p>
<blockquote>
<p>
        Famiglia Romiti 2 membri;
      </p>
<p>
        Clessidra 2 membri;
      </p>
<p>
        Edizione Holding 2 membri.
      </p>
</blockquote>
<p>
      In caso di ingresso di Capitalia nel capitale sociale di Miotir a norma del punto A.3 precedente, la composizione del Consiglio di Amministrazione di Miotir sarà allargata a 7 membri per consentire anche a Capitalia di avere un proprio rappresentante in seno al Consiglio medesimo.
    </p>
<p>
      (c) Il Consiglio di Amministrazione di Miotir, nelle materie di propria competenza, delibera con le maggioranze di legge. Anche in deroga a quanto precede, il Consiglio di Amministrazione di Miotir, nelle materie di seguito indicate, delibera validamente con il voto favorevole di almeno 5 amministratori su 6:
    </p>
<blockquote>
<p>
        (i) acquisto e cessione di azioni Gemina (esclusa l'ipotesi di adesione ad eventuali offerte pubbliche di acquisto, ai sensi degli articoli 102 e 106 ss. del TUF);
      </p>
<p>
        (ii) esercizio del diritto di voto nelle assemblee di Gemina per tutte le materie di competenza dell'assemblea straordinaria, eccezion fatta per eventuali delibere aventi ad oggetto aumenti di capitale ovvero operazioni sul capitale di Gemina ai sensi degli articoli 2446 e 2447 del Codice Civile, in relazione alle quali le istruzioni di voto saranno deliberate dal Consiglio di
        Amministrazione di Miotir con le maggioranze di legge;
      </p>
<p>
        (iii) acquisto e cessione, a qualsiasi titolo, di diritti reali o personali su aziende, rami d'azienda o partecipazioni sociali.
      </p>
</blockquote>
<p>
      In caso di ingresso di Capitalia nel capitale sociale di Miotir a norma del punto A.3 precedente, la maggioranza qualificata di cui sopra sarà elevata a 6 amministratori su 7.
    </p>
<p>
      (d) Le Parti si impegnano a far sì che il Collegio Sindacale di Miotir sia composto da 3 Sindaci effettivi, designati uno da ciascuna Parte, e 2 supplenti, designati di comune accordo tra le Parti. Il Presidente del Collegio Sindacale sarà scelto tra i Sindaci designati da Clessidra e da Edizione Holding.
    </p>
<p>
      (e) Qualora in presenza di un'offerta pubblica d'acquisto promossa da terzi differenti dalle Parti su azioni Gemina ai sensi degli articoli 102 e 106 ss. del TUF (di seguito, l'"<b>OPA</b>"), anche solo una delle Parti si pronunci a favore dell'adesione all'OPA da parte di Miotir, ciascuna Parte dovrà fare in modo che i propri rappresentanti in seno al
      Consiglio di Amministrazione Miotir votino a favore dell'adesione all'OPA, fermo restando quanto segue. La Parte o le Parti non favorevoli all'adesione all'OPA avrà/avranno il diritto di acquistare proporzionalmente dalla/e Parte/i favorevole/i all'adesione all'OPA - che a loro volta sarà/saranno tenuta/e a cedere - la/le rispettiva/e partecipazione/i in
      MIOTIR a un prezzo che valorizzi le azioni Gemina detenute da Miotir al prezzo dell'OPA. In caso di esercizio del diritto di acquisto, la deliberazione consiliare dovrà essere revocata.
    </p>
<p>
      B.4 <u>Disposizioni relative a Gemina</u>. (a) Ciascuna delle Parti si obbliga a fare tutto quanto in proprio potere, nel rispetto delle previsioni del Patto Gemina, affinché:
    </p>
<p>
      (i) Miotir designi, in seno al Consiglio di Amministrazione di Gemina, consiglieri scelti di comune accordo tra le Parti, ovvero, in mancanza di accordo tra le stesse, scelti da ciascuna Parte in modo tale che ciascuna di esse designi un numero di amministratori proporzionale alla propria partecipazione in Miotir;
    </p>
<p>
      (ii) i soggetti espressione di - o delegati da - Miotir in seno agli organi sociali di Gemina votino in modo da attribuire, per tutta la durata del Patto Parasociale: (i) la carica di Amministratore Delegato di Gemina a uno dei consiglieri espressione della Famiglia Romiti, conferendo allo stesso tutti i poteri di gestione ordinaria, con talune limitazioni; (ii) le cariche di Presidente e
      Vice Presidente del Consiglio di Amministrazione di Gemina a due consiglieri espressione di Miotir designati dal Consiglio di Amministrazione di quest'ultima con le maggioranze di legge (c) riservando al Presidente la competenza in materia di rapporti e relazioni con le Istituzioni e la gestione delle attività di comunicazione esterna.
    </p>
<p>
      (b) La Famiglia Romiti si impegna altresì a fare quanto in proprio potere affinché, nel rispetto delle previsioni del Patto Gemina, la composizione della Direzione del Sindacato sia allargata al fine di consentire a Miotir di designare anche un membro indicato da Clessidra e/o da Edizione Holding.
    </p>
<p>
      (c) Le Parti faranno tutto quanto in loro potere affinché sia approvato dall'assemblea di Gemina, ed in tal senso affinché Miotir voti favorevolmente, un piano di <i>stock options</i> a favore del <i>management</i> di primo livello, secondo condizioni economico-contrattuali comunemente adottate nei piani di <i>stock options</i> di società quotate.
    </p>
<p>
      B.5 <u>Disposizioni relative a Leonardo</u>. (a) Ciascuna delle Parti si obbliga a fare tutto quanto in proprio potere affinché i soggetti espressione di - o delegati da - Miotir negli organi sociali di Gemina e quelli espressione di - o delegati da - Gemina negli organi sociali di Leonardo S.r.l. (di seguito, definita come "<b>Leonardo</b>", di cui Gemina detiene il 100% del
      capitale sociale) votino in modo da far sì che nel Consiglio di Amministrazione di Leonardo siano designati consiglieri scelti di comune accordo tra le Parti, ovvero, in mancanza di accordo tra le stesse, scelti da ciascuna Parte in proporzione, per quanto possibile, alle rispettive partecipazioni in Miotir.
    </p>
<p>
      (b) Con riferimento ai diritti di designazione che competono a Gemina (tramite Leonardo) ai sensi del patto parasociale tra Gemina/Leonardo e Macquaire Airports Group Limited/Macquarie Airports Luxembourg S.A. per la nomina del Consiglio di Amministrazione di Aeroporti di Roma S.p.A. (di seguito, definita come "<b>AdR</b>", di cui Leonardo detiene il 51,08% del capitale sociale e
      Macquarie Airports Luxembourg S.A. il 44,68%), ciascuna delle Parti si obbliga a fare tutto quanto in proprio potere affinché i soggetti espressione di - o delegati da - Miotir negli organi sociali di Gemina e quelli espressione di - o delegati da - Gemina negli organi sociali di Leonardo votino in modo da far sì che i competenti organi sociali di AdR nominino le persone designate
      di comune accordo tra le Parti, ovvero, in mancanza di tale accordo, dal Consiglio di Amministrazione di Miotir con le maggioranze di legge.
    </p>
<p>
      (b) Le Parti si impegnano altresì a fare tutto quanto in proprio potere affinché nella prima assemblea utile, in occasione della reintegrazione del Collegio Sindacale di AdR, venga nominato dai competenti organi, quale sindaco effettivo, un soggetto designato dal Consiglio di Amministrazione di Miotir con le maggioranze di legge.
    </p>
<p>
      (c) Le disposizioni che precedono troveranno applicazione, <i>mutatis mutandis</i> e ove possibile, per tutte le società controllate e/o partecipate, anche in futuro, direttamente da Gemina o da Leonardo.
    </p>
<p>
      B.6 <u>Durata</u>. (a) Salva la diversa durata prevista per specifiche pattuizioni, il Patto Parasociale resterà in vigore per un periodo di 3 (tre) anni a decorrere dalla data della sua sottoscrizione e si rinnoverà automaticamente alla scadenza, in caso di mancata disdetta di una o più Parti - da comunicarsi alle altre Parti almeno sei mesi prima della scadenza (originaria
      o prorogata) del medesimo - in conformità a quanto di seguito indicato: (i) nel caso in cui il Patto Gemina non venga rinnovato alla scadenza, il Patto Parasociale, salvo quanto sopra previsto in materia di disdetta, si rinnoverà di triennio in triennio; (ii) nel caso in cui il Patto Gemina venga rinnovato alla scadenza, il Patto Parasociale, salvo quanto sopra previsto in materia
      di disdetta, si rinnoverà per un primo periodo sino alla successiva scadenza del Patto Gemina, e successivamente di triennio in triennio.
    </p>
<p>
      (b) Nel caso in cui, in conformità alla precedente lettera (a), il Patto Parasociale non dovesse essere rinnovato alla data di scadenza (originaria o prorogata), ciascuna delle Parti si obbliga, sia quale socio di Miotir sia quale socio del soggetto beneficiario della Scissione (come più avanti definita), a richiesta di una qualsiasi delle altre Parti, sempre che le azioni Miotir
      non siano state quotate in mercati regolamentati e salvo diverso accordo tra le stesse circa eventuali meccanismi di "presa diretta" di maggior vantaggio per le Parti stesse, a deliberare e perfezionare la scissione non proporzionale di Miotir in esito alla quale a ciascuna delle Parti, ovvero a società dalle stesse interamente controllate, verrà attribuita la quota
      parte delle attività (nelle quali dovranno essere incluse la quota parte delle azioni Gemina) e delle passività di Miotir, in proporzione alle partecipazioni dalle stesse detenute, ante scissione, nel capitale sociale di Miotir (di seguito, definita come la "<b>Scissione</b>").
    </p>
<p>
      (c) Clessidra ed Edizione Holding concedono alla Famiglia Romiti, ai sensi e per gli effetti dell'art. 1331 del Codice Civile, il diritto di cedere a ciascuna di esse, in parti uguali, l'intera partecipazione in Miotir di proprietà della stessa Famiglia Romiti (di seguito, definito come il "<b>PUT</b>"). Tale diritto potrà essere esercitato, a pena di decadenza,
      dalla Famiglia Romiti a decorrere dalla data del 31 marzo 2007 e fino alla data del 31 dicembre 2007. Il prezzo di vendita della partecipazione sarà determinato sulla base del patrimonio netto contabile di Miotir alla data di esercizio del PUT rettificato mediante la valorizzazione delle azioni Gemina, sulla base della media ponderata dei corsi di borsa nei sei mesi precedenti la data
      di esercizio del PUT.
    </p>
<p>
<b>C. Soggetto controllante</b>
</p>
<p>
      Per effetto della sottoscrizione e dell'esecuzione del Contratto di Coinvestimento e del Patto Parasociale, nessun soggetto eserciterà il controllo su Miotir ai sensi dell'art. 2359 del Codice Civile. Miotir non esercita il controllo su Gemina ai sensi dell'art. 93 del TUF.
    </p>
<p>
<b>D. Deposito presso il Registro delle Imprese</b>
</p>
<p>
      Le pattuizioni del Contratto di Coinvestimento sopra riportate e il Patto Parasociale saranno depositati presso il Registro delle Imprese di Milano in conformità al disposto dell'art. 122, comma 1, lett. c), TUF.
    </p>
<p>
      26 novembre 2005
    </p>
<p>
<strong>[GB.2.05.1]