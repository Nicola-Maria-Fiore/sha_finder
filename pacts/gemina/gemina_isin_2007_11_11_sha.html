/strong>
</p>
<hr/>
<p align="center">
<b>GEMINA S.P.A.</b>
</p>
<p>
<b>Premessa</b>
</p>
<p>
      (A) Investimenti Infrastrutture S.p.A. ("<b>Investimenti Infrastrutture</b>") è una società per azioni con sede legale in Milano, Via Mario Pagano n. 31, iscritta nel Registro delle Imprese di Milano al n. 12390540156.
    </p>
<p>
      (B) In data 16 dicembre 2005, Lauro Dieci S.p.A. - società con sede legale in Milano, Via del Lauro n. 7, iscritta nel Registro delle Imprese di Milano al n. 05057380965, capitale sociale di euro 120.000,00 - ("<b>Lauro Dieci</b>"), Clessidra S.g.r. S.p.A. - società con sede in Milano, Via del Lauro n. 7, iscritta nel Registro delle Imprese di Milano al n. 03867050969,
      capitale sociale di euro 3.000.000,00 - ("<b>Clessidra</b>"), per conto del fondo chiuso di diritto italiano Clessidra Capital Partners, e Edizione Holding S.p.A. - società con sede legale in Treviso, Via Calmaggiore n. 23, iscritta nel Registro delle Imprese di Treviso al n. 00778430264, capitale sociale di euro 250.000.000,00 - ("<b>Edizione</b>") hanno
      sottoscritto un patto parasociale relativo ad Investimenti Infrastrutture (il "<b>Patto Parasociale Originario</b>"), unitamente a Cesare Romiti, Maurizio Romiti, Piergiorgio Romiti e Bigli 2 S.r.l.(la "<b>Parte Romiti"</b>).
    </p>
<p>
      (C) In data 16 dicembre 2005, Capitalia S.p.A., ora fusa per incorporazione in UniCredito Italiano S.p.A. ("<b>Capitalia</b>") ha sottoscritto un atto di adesione al Patto Parasociale Originario (l’"<b>Atto di Adesione</b>"), al solo fine di acquisire i diritti ed assumere gli obblighi contenuti negli artt. 1 ("Lock up"), 2 ("Divieto di Accrescimento
      e di acquisto azioni Gemina"), 4.01 ("Composizione del Consiglio di Amministrazione"), 12.01 ("Partecipazione diretta in Gemina") e 12.03 ("Riacquisto di Pentar") del Patto Parasociale Originario.
    </p>
<p>
      (D) In data 30 giugno 2006, Capitalia ha trasferito a Capitalia Partecipazioni S.p.A., società con sede legale in Roma, via Marco Minghetti n. 17, iscritta nel Registro delle Imprese di Roma al n. 10489960152, capitale sociale di euro 102.550.000,00 ("<b>Capitalia Partecipazioni</b>") le proprie n. 264.750 azioni di Investimenti Infrastrutture; in data 5 luglio 2006 Capitalia
      Partecipazioni ha aderito al Patto Parasociale Originario agli stessi termini contenuti nell’Atto di Adesione (l’"<b>Atto di Adesione Capitalia Partecipazioni</b>").
    </p>
<p>
      (E) In data 2 marzo 2007 è divenuta efficace una scissione proporzionale di Edizione, con costituzione di una nuova società – Sintonia S.p.A., con sede legale in Milano, Corso di Porta Vittoria, 16, iscritta nel Registro delle Imprese di Milano al n. 05649570966, capitale sociale di euro 250.000.000,00 ("<b>Sintonia</b>") – cui sono state assegnate n.
      2.779.875 azioni di Investimenti Infrastrutture.
    </p>
<p>
      (F) Investimenti Infrastrutture è attualmente proprietaria di una partecipazione nel capitale sociale di Gemina S.p.A., con sede legale in Milano, Via della Posta n. 8/10, iscritta al Registro delle Imprese di Milano al n. 01668340159 ("<b>Gemina</b>"), pari a n. 87.189.704 azioni rappresentanti il 23,92% delle azioni ordinarie di Gemina.
    </p>
<p>
      (G) Gemina è attualmente proprietaria del 95,761% del capitale sociale di Aeroporti di Roma S.p.A., con sede legale in Fiumicino (Roma), Via dell’Aeroporto di Fiumicino n. 320, iscritta al Registro delle Imprese di Roma al n. 01252030588 ("<b>AdR</b>").
    </p>
<p>
      (H) In data 20 giugno 2007 è stato risolto il Patto Parasociale Originario, limitatamente alle previsioni applicabili alla Parte Romiti.
    </p>
<p>
      (I) In data 5 novembre 2007, Lauro Dieci e Sintonia S.A., con sede legale in 1, Place d’Armes - L – 11 36 Luxembourg iscritta nel R.C.S. Luxembourg B 77.504, hanno sottoscritto un contratto di compravendita di azioni con il quale Lauro Dieci si è obbligata a vendere a Sintonia S.A. (società controllata da Sintonia S.p.A.), e Sintonia S.A. si è obbligata ad
      acquistare da Lauro Dieci, n. 3.329.432 azioni ordinarie di Investimenti Infrastrutture pari al 37,73% del capitale sociale della stessa (il "<b>Contratto Lauro Dieci</b>"). L’esecuzione del Contratto Lauro Dieci avrà luogo entro il 30 novembre 2007 (il giorno dell’esecuzione del Contratto Lauro Dieci è in seguito definito come la "<b>Data di
      Esecuzione</b>").
    </p>
<p>
      (L) Alla Data di Esecuzione, il capitale sociale di Investimenti Infrastrutture sarà suddiviso come segue:
    </p>
<table border="0" cellspacing="0" width="100%">
<tbody>
<tr>
<td>
            Sintonia
          </td>
<td>
            n. 2.779.875 azioni ordinarie
          </td>
<td>
            31,5% del capitale sociale;
          </td>
</tr>
<tr>
<td>
            Sintonia S.A.
          </td>
<td>
            n. 4.761.489 azioni ordinarie
          </td>
<td>
            53,96% del capitale sociale;
          </td>
</tr>
<tr>
<td>
            Lauro Dieci
          </td>
<td>
            n. 882.500 azioni ordinarie
          </td>
<td>
            10% del capitale sociale;
          </td>
</tr>
<tr>
<td>
            Capitalia Partecipazioni
          </td>
<td>
            n. 401.136 azioni ordinarie
          </td>
<td>
            4,54% del capitale sociale.
          </td>
</tr>
</tbody>
</table>
     <br/>
<br/>
<br/>
<br/>
<p>
      (M) Lauro Dieci, Sintonia, Sintonia S.A. e Capitalia Partecipazioni (singolarmente, la "<b>Parte</b>" e, collettivamente, le "<b>Parti</b>"), con effetto dalla Data di Esecuzione, intendono modificare il Patto Originario, in considerazione del nuovo assetto proprietario di Investimenti Infrastrutture e delle intervenute operazioni societarie relative a Gemina, Leonardo
      S.r.l. ed AdR, disciplinando taluni aspetti dei loro rapporti nella comune qualità di azionisti di Investimenti Infrastrutture, nonché l’esercizio da parte di Investimenti Infrastrutture dei propri diritti quale azionista di Gemina e parte del relativo patto di sindacato.
    </p>
<p>
      (N) Con effetto dalla Data di Esecuzione, il presente patto parasociale (il "<b>Patto Parasociale</b>"), senza efficacia retroattiva, modifica il Patto Parasociale Originario e sostituisce l’Atto di Adesione Capitalia Partecipazioni.
    </p>
<p align="center">
      * * *
    </p>
<p>
      Tutto ciò premesso, si riproduce qui di seguito il contenuto del Patto Parasociale, tenuto anche conto degli accadimenti descritti nelle precedenti premesse, con la precisazione che per tutti gli effetti del presente Patto Parasociale, a far tempo dalla Data di Esecuzione saranno considerate come un’unica parte, da un lato Sintonia e Sintonia S.A. (la "<b>Parte
      Sintonia</b>") e, dall’altro, Clessidra e Lauro Dieci (la "<b>Parte Lauro Dieci</b>")
    </p>
<p>
<b>A. Patto Parasociale</b>
</p>
<p>
      A.1 <u>Ripartizione del capitale sociale di Investimenti Infrastrutture</u>
</p>
<p>
      A seguito dell’esecuzione del contratto di compravendita tra Lauro Dieci e Sintonia S.A., il capitale sociale di Investimenti Infrastrutture, suddiviso in n. 8.825.000 azioni ordinarie del valore nominale di euro 0,52 ciascuna, interamente conferite al Patto Parasociale, sarà così ripartito:
    </p>
<center>
<table border="1" cellpadding="4" cellspacing="0" width="100%">
<tbody>
<tr>
<td valign="center" width="44%">
               
            </td>
<td valign="top" width="30%">
<p align="right">
<b>%capitale sociale</b>
</p>
</td>
<td valign="top" width="27%">
<p align="right">
<b>n. azioni ordinarie</b>
</p>
</td>
</tr>
<tr>
<td valign="top" width="44%">
              Sintonia
            </td>
<td valign="center" width="30%">
<p align="right">
                31,5%
              </p>
</td>
<td valign="top" width="27%">
<p align="right">
                2.779.875
              </p>
</td>
</tr>
<tr>
<td valign="top" width="44%">
              Sintonia S.A.
            </td>
<td valign="center" width="30%">
<p align="right">
                53,96%
              </p>
</td>
<td valign="top" width="27%">
<p align="right">
                4.761.489
              </p>
</td>
</tr>
<tr>
<td valign="top" width="44%">
              Lauro Dieci
            </td>
<td valign="center" width="30%">
<p align="right">
                10%
              </p>
</td>
<td valign="top" width="27%">
<p align="right">
                882.500
              </p>
</td>
</tr>
<tr>
<td valign="top" width="44%">
              Capitalia Partecipazioni
            </td>
<td valign="center" width="30%">
<p align="right">
                4,54%
              </p>
</td>
<td valign="top" width="27%">
<p align="right">
                401.136
              </p>
</td>
</tr>
</tbody>
</table>
</center>
<p>
<u>A.2 Lock-up.</u> (a) Ciascuna Parte si è impegnata espressamente, al fine di garantire la stabilità del Patto Parasociale medesimo, a non vendere o altrimenti trasferire, direttamente o indirettamente, a terzi né ad altra Parte, in tutto o in parte, la proprietà o la disponibilità della partecipazione da essa rispettivamente detenuta in Investimenti
      Infrastrutture ovvero la titolarità dei diritti di voto ad essa relativi.
    </p>
<p>
      (b) In deroga al lock-up, sono consentiti trasferimenti azionari a favore di società interamente controllate ai sensi dell’art. 2359 primo comma, n.1 c.c. da ciascuna delle Parti nonché, a talune condizioni, per quanto concerne Sintonia, a favore di Sintonia S.A.. In particolare, i trasferimenti a società controllate sono consentiti a condizione che:
    </p>
<p>
      (i) sia fornita evidenza del rapporto di controllo;
    </p>
<p>
      (ii) fatto salvo quanto di seguito specificato per la Parte Sintonia, la società acquirente continui ad essere controllata in via totalitaria;
    </p>
<p>
      (iii) la società acquirente aderisca al presente Patto Parasociale;
    </p>
<p>
      (iv) la controllante rimanga solidalmente responsabile.
    </p>
<p>
      Lauro Dieci e Capitalia Partecipazioni prestano sin d’ora il proprio consenso a che Sintonia trasferisca tutte le, o parte delle, proprie azioni in Investimenti Infrastrutture a Sintonia S.A. (società oggi interamente controllata da Sintonia, ma che in futuro potrebbe non più essere controllata in via totalitaria da Sintonia), ferme restando le condizioni di cui ai
      precedenti (i), (iii) e (iv) e fermo restando quanto previsto al successivo paragrafo che diverrà applicabile nei confronti di Sintonia unicamente qualora Sintonia perda il controllo di Sintonia S.A. ai sensi dell’art. 2359, primo comma, n. 1 c.c.
    </p>
<p>
      E’ espressamente convenuto che, nel caso in cui una Parte intenda successivamente trasferire, in tutto o in parte, la partecipazione da essa detenuta nella società controllata alla quale sia stata trasferita la partecipazione in Investimenti Infrastrutture, la Parte stessa riacquisti, prima del trasferimento, la partecipazione in Investimenti Infrastrutture.
    </p>
<p>
      A.3 <u>Disciplina degli acquisti di azioni Gemina da parte dei soci di Investimenti Infrastrutture</u>. (a) Ciascuna delle Parti si obbliga nei confronti delle altre, anche promettendo il fatto delle proprie controllate, a non acquistare, per l’intera durata del Patto Parasociale, azioni Gemina ovvero anche di società da questa controllate (anche congiuntamente a terzi),
      direttamente o indirettamente.
    </p>
<p>
      (b) Inoltre, ciascuna delle Parti si impegna, promettendo anche il fatto delle proprie controllate, a non aderire a patti parasociali e a non sottoscrivere altri accordi di alcun genere, aventi ad oggetto azioni Gemina, ferma restando l’adesione al patto parasociale relativo a Gemina cui Investimenti Infrastrutture ha aderito in data 24 giugno 1998 e cui Capitalia Partecipazioni ha
      aderito in data 30 giugno 2006 (il "<b>Patto Gemina"</b>).
    </p>
<p>
      Gli impegni di cui ai precedenti commi (a) e (b) sono assunti, da parte di Sintonia, Sintonia S.A., Lauro Dieci e Clessidra, anche per conto delle proprie società controllanti e delle società soggette a comune controllo, che pertanto saranno obbligate ad adempiere quanto ivi previsto.
    </p>
<p>
      A.4 <u>Disposizioni relative a Investimenti Infrastrutture</u>. Assemblea: (a) L’assemblea degli azionisti di Investimenti Infrastrutture delibererà: (i) in sede ordinaria, con le maggioranze di legge; (ii) in sede straordinaria, sia in prima che in seconda convocazione, con il voto favorevole di tanti soci che rappresentino almeno l’86% del capitale sociale, eccezion fatta
      per eventuali delibere aventi ad oggetto aumenti di capitale e operazioni sul capitale ai sensi degli articoli 2446 e 2447 c.c., in relazione alle quali l’assemblea voterà con le maggioranze previste per legge.
    </p>
<p>
      (b) Composizione del Consiglio di Amministrazione: ciascuna delle Parti si impegna a far sì che per tutta la durata del Patto Parasociale il Consiglio di Amministrazione di Investimenti Infrastrutture sia composto da un numero di 5 membri, nominati come segue:
    </p>
<table border="0" cellpadding="4" width="50%">
<tbody>
<tr>
<td>
            Parte Sintonia
          </td>
<td>
             2 membri;
          </td>
</tr>
<tr>
<td>
            Parte Lauro Dieci
          </td>
<td>
            2 membri;
          </td>
</tr>
<tr>
<td>
            Capitalia Partecipazioni
          </td>
<td>
            1 membro.
          </td>
</tr>
</tbody>
</table>
     <br/>
<br/>
<br/>
<br/>
<p>
      (c) Deliberazioni del Consiglio di Amministrazione: il Consiglio di Amministrazione di Investimenti Infrastrutture, nelle materie di propria competenza, delibera con le maggioranze di legge. Anche in deroga a quanto precede, il Consiglio di Amministrazione di Investimenti Infrastrutture, nelle materie di seguito indicate, delibera validamente con il voto favorevole di almeno 4
      amministratori su 5:
    </p>
<p>
      (i) acquisto e cessione di azioni Gemina (esclusa l’ipotesi di adesione ad eventuali offerte pubbliche di acquisto, ai sensi degli articoli 102 e 106 ss. del TUF);
    </p>
<p>
      (ii) esercizio del diritto di voto nelle assemblee di Gemina per tutte le materie di competenza dell’assemblea straordinaria, eccezion fatta per eventuali delibere aventi ad oggetto aumenti di capitale e operazioni sul capitale di Gemina ai sensi degli articoli 2446 e 2447 c.c., in relazione alle quali le istruzioni di voto saranno deliberate dal Consiglio di Amministrazione di
      Investimenti Infrastrutture con le maggioranze di legge;
    </p>
<p>
      (iii) acquisto e cessione, a qualsiasi titolo, di diritti reali o personali su aziende, rami d’azienda o partecipazioni sociali.
    </p>
<p>
      (d) Composizione del Collegio Sindacale: le Parti si impegnano a far sì che il Collegio Sindacale di Investimenti Infrastrutture sia composto da 3 Sindaci effettivi, designati uno per ciascuno dalle Parti, e 2 supplenti, designati uno da Parte Sintonia ed uno da Lauro Dieci. Il Presidente del Collegio Sindacale sarà scelto di comune accordo tra le Parti ovvero designato a
      maggioranza semplice dall’assemblea di Investimenti Infrastrutture.
    </p>
<p>
      (e) Diritto di Call in caso di OPA: qualora in presenza di un’offerta pubblica d’acquisto promossa da terzi differenti dalle Parti su azioni Gemina ai sensi degli articoli 102 e 106 ss. del TUF (l’"<b>OPA</b>"), anche solo una delle Parti si pronunci a favore dell’adesione all’OPA da parte di Investimenti Infrastrutture, ciascuna Parte dovrà fare
      in modo che i propri rappresentanti in seno al Consiglio di Amministrazione Investimenti Infrastrutture votino a favore dell’adesione all’OPA, fermo restando quanto segue. La Parte o le Parti non favorevoli all’adesione all’OPA avrà/avranno il diritto di acquistare proporzionalmente dalla/e Parte/i favorevole/i all’adesione all’OPA - che a loro volta
      sarà/saranno tenuta/e a cedere - la/le rispettiva/e partecipazione/i in Investimenti Infrastrutture a un prezzo determinato sulla base del patrimonio netto contabile di Investimenti Infrastrutture alla data della delibera del Consiglio di Amministrazione che dispone circa l’adesione all’OPA, rettificato mediante la valorizzazione delle azioni Gemina, detenute da
      Investimenti Infrastrutture, (in luogo del valore di carico) al prezzo dell’OPA . In caso di esercizio del diritto di acquisto, la deliberazione consiliare dovrà essere revocata.
    </p>
<p>
      A.5 <u>Disposizioni relative a Gemina</u>. (a) Ciascuna delle Parti si obbliga a fare tutto quanto in proprio potere, nel rispetto delle previsioni del Patto Gemina, affinché:
    </p>
<p>
      (i) Investimenti Infrastrutture designi, in seno al Consiglio di Amministrazione di Gemina, consiglieri scelti di comune accordo tra le Parti, ovvero, in mancanza di accordo tra le stesse, scelti da ciascuna Parte in modo tale che ciascuna di esse designi un numero di amministratori proporzionale alla propria partecipazione in Investimenti Infrastrutture e fermo restando il diritto di
      ciascuna Parte di designare almeno un amministratore;
    </p>
<p>
      (ii) i soggetti espressione di - o delegati da - Investimenti Infrastrutture in seno alla direzione del Patto Gemina votino in modo da attribuire, per tutta la durata del Patto Parasociale: le cariche di Presidente e Vice Presidente ed eventualmente di Amministratore Delegato di Gemina a consiglieri designati di comune accordo, ovvero con le maggioranze indicate al precedente paragrafo A.4
      (c) primo periodo, conferendo (x) al Presidente del Consiglio di Amministrazione la legale rappresentanza della società, la competenza in materia di rapporti e relazioni con le Istituzioni, la gestione delle attività di comunicazione esterna e, qualora non sia nominato un Amministratore Delegato, tutti i poteri di gestione ordinaria, con talune limitazioni; e conferendo (z)
      all’Amministratore Delegato –ove nominato- tutti i poteri di gestione ordinaria.
    </p>
<p>
      A.6 <u>Disposizioni relative a AdR.</u> (a) Ciascuna delle Parti si obbliga a fare tutto quanto in proprio potere affinché i soggetti espressione di - o delegati da - Investimenti Infrastrutture negli organi sociali di Gemina votino in modo da far sì che i competenti organi sociali di AdR nominino quali amministratori di AdR, incluso l’Amministratore Delegato, e quali
      Sindaci di AdR, le persone designate di comune accordo tra le Parti, ovvero, in mancanza di accordo tra le stesse, con le maggioranze di cui al precedente paragrafo A.4 (c) secondo periodo.
    </p>
<p>
      (c) Le disposizioni che precedono troveranno applicazione, mutatis mutandis e ove possibile, per tutte le società controllate e/o partecipate, anche in futuro, direttamente da Gemina.
    </p>
<p>
      A.7 <u>Durata</u>. (a) Salva la diversa durata prevista per specifiche pattuizioni, il Patto Parasociale resterà in vigore sino al 15 dicembre 2008 e si rinnoverà automaticamente alla scadenza, in caso di mancata disdetta di una o più Parti - da comunicarsi alle altre Parti almeno sei mesi prima della scadenza (originaria o prorogata) del medesimo, fermo restando che la
      durata del Patto a seguito del primo rinnovo sarà pari al periodo di tempo corrente dalla data del primo rinnovo sino alla data di approvazione del bilancio di Gemina al 31 dicembre 2009; successivamente il Patto Parasociale si rinnoverà per periodi di tre anni.
    </p>
<p>
      (b) Nel caso in cui, il Patto Parasociale non dovesse essere rinnovato alla data di scadenza (originaria o prorogata), ciascuna delle Parti si obbliga, sia quale socio di Investimenti Infrastrutture sia quale socio del soggetto beneficiario della scissione (come di seguito descritta), a richiesta di una qualsiasi delle altre Parti, sempre che le azioni Investimenti Infrastrutture non siano
      state quotate in mercati regolamentati e salvo diverso accordo tra le stesse circa eventuali meccanismi di "presa diretta" di maggior vantaggio per le Parti stesse, a deliberare e perfezionare una scissione di Investimenti Infrastrutture in esito alla quale a ciascuna delle Parti, ovvero a società dalle stesse interamente controllate, verrà attribuita la quota parte
      delle attività (nelle quali dovranno essere incluse la quota parte delle azioni Gemina) e delle passività di Investimenti Infrastrutture, in proporzione alle partecipazioni dalle stesse detenute, ante scissione, nel capitale sociale di Investimenti Infrastrutture.
    </p>
<p>
      11 novembre 2007
    </p>
<p>
<strong>[GB.2.07.5]