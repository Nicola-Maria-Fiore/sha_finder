/b>
</p>
<hr align="left" color="#c0c0c0" size="1"/>
<p align="center">
<strong>GEMINA S.P.A.</strong>
</p>
<p align="center">
<strong>Premessa</strong>
</p>
<p>
      (A) Tra Cesare Romiti, Maurizio Romiti e Pier Giorgio Romiti (la "<strong>Famiglia Romiti</strong>"), Edizione Holding S.p.A., con sede in Treviso, Via Calmaggiore n. 23 ("<strong>Edizione Holding</strong>") e Clessidra S.g.r. S.p.A., con sede legale in Milano, Via del Lauro n. 7 ("<strong>Clessidra</strong>"), società di gestione del fondo comune di
      investimento mobiliare chiuso riservato a investitori qualificati Clessidra Capital Partners, è stato stipulato in data 16 novembre 2005, per scambio di corrispondenza, un contratto di coinvestimento (l'"<strong>Originario</strong> <strong>Contratto di Investimento</strong>") avente ad oggetto l'ingresso di Edizione Holding (ovvero società dalla stessa designata)
      e di Clessidra (eventualmente tramite designazione della controllata Lauro Dieci S.p.A.), mediante sottoscrizione di un aumento di capitale riservato con esclusione del diritto di opzione (l'"<strong>Aumento di Capitale</strong>"), nel capitale sociale di Miotir S.p.A. (ora, Infrastrutture e Sviluppo S.p.A. - di seguito, a seconda del periodo di riferimento,
      "<strong>Miotir</strong>" ovvero "<strong>Infrastrutture e Sviluppo</strong>" -), con sede in Milano, Via Mario Pagano n. 31, iscritta nel Registro delle Imprese di Milano al n. 12390540156, e, in contestualità, la stipulazione, tra la Famiglia Romiti e i suddetti nuovi soci di Miotir, di un patto parasociale, conforme al testo allegato all'Originario Contratto
      di Investimento, destinato a disciplinare, in particolare, taluni aspetti dei rapporti tra la Famiglia Romiti, Edizione Holding e Clessidra nella comune qualità di azionisti di Miotir, nonché l'esercizio da parte di Miotir dei propri diritti quale azionista di Gemina S.p.A. e aderente al relativo patto di sindacato;
    </p>
<p>
      (B) alla data di stipulazione dell'Originario Contratto di Investimento, Miotir era proprietaria, per il tramite della società fiduciaria Spafid S.p.A., di n. 55.176.515 azioni ordinarie Gemina, rappresentanti una partecipazione pari al 15,14% del capitale sociale ordinario di Gemina S.p.A., società di diritto italiano, con sede in Milano, Via della Posta n. 8/10, iscritta nel
      Registro delle Imprese di Milano al n. 01668340159 ("<strong>Gemina</strong>"), di cui: (i) il 14,86% conferito al "Sindacato di Blocco Azioni Gemina S.p.A." (il "<strong>Patto Gemina</strong>") e (ii) lo 0,28% non conferito al Patto Gemina. Il dott. Cesare Romiti era ed è tuttora altresì proprietario di una partecipazione pari al 5,00031% del
      capitale ordinario di Gemina;
    </p>
<p>
      (C) l'Aumento di Capitale ed il coinvestimento di Edizione Holding e Clessidra nel capitale di Miotir sono stati previsti al fine di consentire il rafforzamento di quest'ultima nell'azionariato di Gemina, nel rispetto di quanto previsto dal Patto Gemina e a condizione di non determinare l'obbligo di promuovere un'offerta pubblica d'acquisto sul capitale sociale di
      Gemina ai sensi degli artt. 106 ss. del Decreto Legislativo 24 Febbraio 1998 n. 58, "Testo Unico della Finanza", e successive integrazioni e modificazioni (il "<strong>TUF</strong>"). Più in generale, la Famiglia Romiti, Clessidra ed Edizione Holding, convenendo sull'importanza strategica del settore della gestione aeroportuale e delle attività connesse, si
      sono riproposte di sviluppare congiuntamente, per il tramite di Miotir, attività nel settore aeroportuale;
    </p>
<p>
      (D) dopo aver ottenuto i consensi delle banche finanziatrici di Miotir, necessari - ai sensi dei contratti di finanziamento in essere - ai fini del perfezionamento dell'operazione, Miotir, in conformità a quanto previsto dall'Originario Contratto di Investimento, ha inviato, in data 24 novembre 2005, lettere di offerta per l'acquisto di azioni Gemina da taluni aderenti al
      Patto Gemina (più precisamente, Edison S.p.A., Pirelli &amp; C. S.p.A., Italcementi S.p.A. ed Italmobiliare S.p.A.). Per effetto degli accordi raggiunti con tali soggetti, Infrastrutture e Sviluppo ha acquistato, in data 22 dicembre 2005, complessive n. 12.095.778 azioni Gemina da Edison S.p.A., Pirelli &amp; C. S.p.A. e Italcementi S.p.A., e procederà, entro il 13 gennaio 2006,
      all'acquisto di ulteriori azioni Gemina da Italmobiliare S.p.A., nel quantitativo che risulterà di propria spettanza in esito all'eventuale esercizio dei diritti di rilievo spettanti agli altri aderenti al Patto Gemina in base alle disposizioni del Patto stesso che regolano il trasferimento di azioni Gemina tra i paciscenti. Per effetto dei citati acquisti effettuati in data 22
      dicembre 2005, Infrastrutture e Sviluppo è attualmente proprietaria, per il tramite della società fiduciaria Spafid S.p.A., di n. 67.272.293 azioni ordinarie Gemina, rappresentanti una partecipazione pari al 18,46% del capitale ordinario di Gemina, di cui: (i) il 18,18% conferito al Patto Gemina e (ii) lo 0,28% non conferito al Patto Gemina;
    </p>
<p>
      (E) in data 12 dicembre 2005, il dott. Cesare Romiti ha ceduto il diritto di usufrutto su n. 1.350.000 azioni, corrispondenti, a tale data, al 45% del capitale sociale di Miotir, a Bigli 2 S.r.l., con sede legale in Milano, Via M. Pagano 31 ("<strong>BIGLI 2</strong>"), società interamente posseduta da Bigli 1 S.r.l., con sede in Milano, Via Mario Pagano n. 31
      ("<strong>BIGLI 1</strong>"), la quale, a sua volta, è interamente posseduta dalla Famiglia Romiti, per il tramite di società fiduciarie;
    </p>
<p>
      (F) con comunicazione in data 13 dicembre 2005, Capitalia S.p.A. ("<strong>Capitalia</strong>"), con sede in Roma, Via Minghetti n. 17, ha dichiarato di avvalersi della facoltà, concessale nell'ambito dell'Originario Contratto di Investimento, di partecipare alla sottoscrizione dell'Aumento di Capitale, alle stesse condizioni economiche previste
      nell'Originario Contratto di Investimento per Clessidra ed Edizione Holding;
    </p>
<p>
      (G) in data 13 dicembre 2005, l'Assemblea Straordinaria degli azionisti di Miotir ha deliberato, tra l'altro, l'Aumento di Capitale, per complessivi massimi nominali euro 3.028.740,00, riservato in sottoscrizione, con esclusione del diritto di opzione ai sensi dell'art. 2441, quinto comma, cod. civ., a Clessidra, Edizione Holding e Capitalia, ovvero società dalle stesse
      designate, e ha approvato, in linea con quanto previsto dall'Originario Contratto di Investimento, determinate modifiche allo Statuto sociale, tra cui l'adozione della nuova denominazione sociale "Infrastrutture e Sviluppo S.p.A.";
    </p>
<p>
      (H) sempre in data 13 dicembre 2005, Clessidra ha designato Lauro Dieci S.p.A., con sede in Milano, Via del Lauro n. 7 ("<strong>Lauro Dieci</strong>"), controllata al 100% dalla stessa Clessidra per conto del Fondo Clessidra Capital Partners, ai fini del subentro nella titolarità di tutti i diritti ed obblighi derivanti dall'Originario Contratto di Investimento
      rispettivamente a beneficio e a carico di Clessidra, fermo restando che taluni determinati obblighi in esso previsti sono rimasti anche a carico di Clessidra;
    </p>
<p>
      (I) in data 16 dicembre 2005, la Famiglia Romiti, BIGLI 2, Lauro Dieci, Edizione Holding e Capitalia, nonché Clessidra (quest'ultima, limitatamente ad alcuni impegni di propria spettanza), hanno stipulato, per scambio di corrispondenza, un nuovo contratto di investimento (il "<strong>Contratto di Investimento Novativo</strong>"), che sostituisce e nova l'Originario
      Contratto di Investimento, in relazione al quale reca, tra l'altro, talune modifiche conseguenti all'ingresso di Capitalia nel capitale sociale di Infrastrutture e Sviluppo;
    </p>
<p>
      (L) nella medesima data, Lauro Dieci, Edizione Holding e Capitalia hanno dato esecuzione al Contratto di Investimento Novativo, versando quanto di propria competenza al fine dell'integrale liberazione dell'Aumento di Capitale alle stesse riservato. Ad esito dell'esecuzione dell'Aumento di Capitale, il capitale sociale di Infrastrutture e Sviluppo ammonta ad euro
      4.589.000,00;
    </p>
<p>
      (M) sempre in data 16 dicembre 2005, tra la Famiglia Romiti, BIGLI 2 (congiuntamente, la "<strong>Parte Romiti</strong>"), Lauro Dieci, ed Edizione Holding (tutte complessivamente, le "<strong>Parti</strong>"), nonché BIGLI 1 e Clessidra (queste ultime, limitatamente ad alcuni impegni di rispettiva spettanza, con riferimento, in particolare, agli obblighi previsti
      agli articoli 1 e 2 del Patto Parasociale, in materia di <em>lock-up</em> e di divieto di accrescimento e di acquisto di azioni Gemina) è stato stipulato un patto parasociale (il "<strong>Patto Parasociale</strong>") sostanzialmente in linea con il testo allegato all'Originario Contratto di Investimento (pubblicato per estratto su Il Corriere della Sera del 26 novembre
      2005), salvo talune modifiche dovute, tra l'altro, all'ingresso di Capitalia nel capitale di Infrastrutture e Sviluppo mediante sottoscrizione di una porzione dell'Aumento di Capitale. Capitalia ha aderito contestualmente al Patto Parasociale con separata lettera, limitatamente a determinate previsioni del medesimo, in tale lettera specificamente individuate e meglio descritte
      di seguito, alla lettera (B);
    </p>
<p>
      (N) in data 22 dicembre 2005, il dott. Cesare Romiti ha trasferito la piena proprietà di 150.025 azioni, corrispondenti all'1,70% del capitale sociale di Infrastrutture e Sviluppo, a BIGLI 2.
    </p>
<p align="center">
      * * *
    </p>
<p>
      Tutto ciò premesso, si riproduce qui di seguito, in sintesi, il contenuto del Patto Parasociale.
    </p>
<p>
<strong>A. Patto Parasociale</strong>
</p>
<p>
      A.1 <em><u>Ripartizione del capitale sociale di Infrastrutture e Sviluppo</u></em>
</p>
<p>
      Il capitale sociale di Infrastrutture e Sviluppo, suddiviso in n. 8.825.000 azioni ordinarie del valore nominale di euro 0,52 ciascuna, interamente conferite al Patto Parasociale, è così ripartito:
    </p>
<table border="1" cellpadding="0" cellspacing="0" class="basicTable" width="100%">
<tbody>
<tr>
<td width="33%">
            Parte Romiti 
          </td>
<td align="right" width="33%">
            34%
          </td>
<td align="right" width="34%">
            n. 3.000.500 azioni
          </td>
</tr>
<tr>
<td width="33%">
            Edizione Holding
          </td>
<td align="right" width="33%">
              31,5%
          </td>
<td align="right" width="34%">
            n. 2.779.875 azioni
          </td>
</tr>
<tr>
<td width="33%">
            Lauro Dieci
          </td>
<td align="right" width="33%">
            31,5%
          </td>
<td align="right" width="34%">
            n. 2.779.875 azioni
          </td>
</tr>
<tr>
<td width="33%">
            Capitalia 
          </td>
<td align="right" width="33%">
            3%
          </td>
<td align="right" width="34%">
            n. 264.750 azioni.
          </td>
</tr>
</tbody>
</table>
<br/>
<br/>
<br/>
<br/>
<p>
      A.2 <em><u>Lock-up</u></em>. (a) Per tutta la durata del Patto Parasociale, ciascuna Parte si impegna espressamente, al fine di garantire la stabilità del Patto Parasociale medesimo, a non vendere o altrimenti trasferire, direttamente o indirettamente, a terzi né ad altra Parte, in tutto o in parte, la proprietà o la disponibilità della partecipazione da essa detenuta in
      Infrastrutture e Sviluppo ovvero la nuda proprietà o i diritti di usufrutto sulla stessa o la titolarità dei diritti di voto ad essa relativi.
    </p>
<p>
      (b) In deroga al <em>lock-up</em>, sono consentiti, a determinate condizioni, trasferimenti azionari a favore di società interamente controllate da ciascuna delle Parti (e, per quanto riguarda Edizione Holding, a favore di Schema 28 S.p.A.) nonché, a talune condizioni, per quanto concerne la Famiglia Romiti, a favore dei discendenti della stessa o di società interamente
      controllate, direttamente o indirettamente, dalla Famiglia Romiti o anche da uno solo dei suoi Membri.
    </p>
<p>
      A.3 <em><u>Disciplina degli acquisti di azioni Gemina da parte dei soci di Infrastrutture e Sviluppo</u></em>. (a) Ciascuna delle Parti si obbliga nei confronti delle altre, anche promettendo il fatto delle proprie controllate, a non acquistare, per l'intera durata del Patto Parasociale, azioni Gemina ovvero anche di società da questa controllate (anche congiuntamente a terzi),
      direttamente o indirettamente, le quali svolgono la propria attività principale nel settore aeroportuale.
    </p>
<p>
      (b) Anche in deroga a quanto precede, resta altresì convenuto che acquisti di azioni Gemina saranno effettuati in via prioritaria da Infrastrutture e Sviluppo e, solo qualora Infrastrutture e Sviluppo decida di non procedere all'acquisto, singolarmente da ciascuna delle Parti in base a una procedura finalizzata a garantire la proporzionalità negli acquisti tra le Parti e,
      comunque, nel rispetto del limite complessivo del 9% del capitale sociale di Gemina nonché, per ciascuna Parte, di una percentuale di tale limite massimo determinata in misura proporzionale alla partecipazione da essa detenuta nel capitale sociale di Infrastrutture e Sviluppo alla data in cui procede all'acquisto. In ogni caso, tali acquisti potranno avvenire unicamente a
      condizione che non comportino l'obbligo di promuovere un'offerta pubblica d'acquisto sul capitale sociale di Gemina ai sensi degli artt. 106 ss. del TUF.
    </p>
<p>
      (c) Inoltre, ciascuna delle Parti si impegna, promettendo anche il fatto delle proprie controllate, a non aderire a patti parasociali e a non sottoscrivere altri accordi di alcun genere, aventi ad oggetto azioni Gemina.
    </p>
<p>
      A.4 <em>Disposizioni relative a Infrastrutture e Sviluppo</em>. (a) L'assemblea degli azionisti di Infrastrutture e Sviluppo delibererà: (i) in sede ordinaria, con le maggioranze di legge; (ii) in sede straordinaria, sia in prima che in seconda convocazione, con il voto favorevole di tanti soci che rappresentino almeno il 75% del capitale sociale, eccezion fatta per eventuali
      delibere aventi ad oggetto aumenti di capitale ovvero operazioni sul capitale ai sensi degli articoli 2446 e 2447 del Codice Civile, in relazione alle quali l'assemblea voterà con le maggioranze previste per legge.
    </p>
<p>
      (b) Ciascuna delle Parti si impegna a far sì che per tutta la durata del Patto Parasociale il Consiglio di Amministrazione di Infrastrutture e Sviluppo sia composto da un numero di 7 membri, nominati come segue:
    </p>
<table border="1" cellpadding="0" cellspacing="0" class="basicTable" width="100%">
<tbody>
<tr>
<td>
            Parte Romiti
          </td>
<td>
            2 membri;
          </td>
</tr>
<tr>
<td>
            Lauro Dieci
          </td>
<td>
            2 membri;
          </td>
</tr>
<tr>
<td>
            Edizione Holding
          </td>
<td>
            2 membri;
          </td>
</tr>
<tr>
<td>
            Capitalia
          </td>
<td>
            1 membro.
          </td>
</tr>
</tbody>
</table>
<br/>
<br/>
<br/>
<br/>
<p>
      (c) Il Consiglio di Amministrazione di Infrastrutture e Sviluppo, nelle materie di propria competenza, delibera con le maggioranze di legge. Anche in deroga a quanto precede, il Consiglio di Amministrazione di Infrastrutture e Sviluppo, nelle materie di seguito indicate, delibera validamente con il voto favorevole di almeno 6 amministratori su 7:
    </p>
<p>
      (i) acquisto e cessione di azioni Gemina (esclusa l'ipotesi di adesione ad eventuali offerte pubbliche di acquisto, ai sensi degli articoli 102 e 106 ss. del TUF);
    </p>
<p>
      (ii) esercizio del diritto di voto nelle assemblee di Gemina per tutte le materie di competenza dell'assemblea straordinaria, eccezion fatta per eventuali delibere aventi ad oggetto aumenti di capitale ovvero operazioni sul capitale di Gemina ai sensi degli articoli 2446 e 2447 del Codice Civile, in relazione alle quali le istruzioni di voto saranno deliberate dal Consiglio di
      Amministrazione di Infrastrutture e Sviluppo con le maggioranze di legge;
    </p>
<p>
      (iii) acquisto e cessione, a qualsiasi titolo, di diritti reali o personali su aziende, rami d'azienda o partecipazioni sociali.
    </p>
<p>
      (d) Le Parti si impegnano a far sì che il Collegio Sindacale di Infrastrutture e Sviluppo sia composto, a decorrere dalla data dell'assemblea di approvazione del bilancio al 31 dicembre 2005, da 3 Sindaci effettivi, designati uno da ciascuna Parte, e 2 supplenti, designati di comune accordo tra le Parti. Il Presidente del Collegio Sindacale sarà scelto tra i Sindaci designati
      da Lauro Dieci ed Edizione Holding.
    </p>
<p>
      (e) Qualora in presenza di un'offerta pubblica d'acquisto promossa da terzi differenti dalle Parti su azioni Gemina ai sensi degli articoli 102 e 106 ss. del TUF (di seguito, l'"<strong>OPA</strong>"), anche solo una delle Parti si pronunci a favore dell'adesione all'OPA da parte di Infrastrutture e Sviluppo, ciascuna Parte dovrà fare in modo che i propri
      rappresentanti in seno al Consiglio di Amministrazione Infrastrutture e Sviluppo votino a favore dell'adesione all'OPA, fermo restando quanto segue. La Parte o le Parti non favorevoli all'adesione all'OPA avrà/avranno il diritto di acquistare proporzionalmente dalla/e Parte/i favorevole/i all'adesione all'OPA - che a loro volta sarà/saranno tenuta/e a
      cedere - la/le rispettiva/e partecipazione/i in Infrastrutture e Sviluppo a un prezzo che valorizzi le azioni Gemina detenute da Infrastrutture e Sviluppo al prezzo dell'OPA. In caso di esercizio del diritto di acquisto, la deliberazione consiliare dovrà essere revocata.
    </p>
<p>
      A.5 <em><u>Disposizioni relative a Gemina.</u></em> (a) Ciascuna delle Parti si obbliga a fare tutto quanto in proprio potere, nel rispetto delle previsioni del Patto Gemina, affinché:
    </p>
<p>
      (i) Infrastrutture e Sviluppo designi, in seno al Consiglio di Amministrazione di Gemina, consiglieri scelti di comune accordo tra le Parti, ovvero, in mancanza di accordo tra le stesse, scelti da ciascuna Parte in modo tale che ciascuna di esse designi un numero di amministratori proporzionale alla propria partecipazione in Infrastrutture e Sviluppo;
    </p>
<p>
      (ii) i soggetti espressione di - o delegati da - Infrastrutture e Sviluppo in seno agli organi sociali di Gemina votino in modo da attribuire, per tutta la durata del Patto Parasociale: (i) la carica di Amministratore Delegato di Gemina a uno dei consiglieri espressione della Parte Romiti, conferendo allo stesso tutti i poteri di gestione ordinaria, con talune limitazioni; (ii) le cariche
      di Presidente e Vice Presidente del Consiglio di Amministrazione di Gemina a due consiglieri espressione di Infrastrutture e Sviluppo designati dal Consiglio di Amministrazione di quest'ultima con le maggioranze di legge (c) riservando al Presidente la competenza in materia di rapporti e relazioni con le Istituzioni e la gestione delle attività di comunicazione esterna.
    </p>
<p>
      (b) La Parte Romiti si impegna altresì a fare quanto in proprio potere affinché, nel rispetto delle previsioni del Patto Gemina, la composizione della Direzione del Sindacato sia allargata al fine di consentire a Infrastrutture e Sviluppo di designare anche un membro indicato da Lauro Dieci e/o da Edizione Holding.
    </p>
<p>
      (c) Le Parti faranno tutto quanto in loro potere affinché sia approvato dall'assemblea di Gemina, ed in tal senso affinché Infrastrutture e Sviluppo voti favorevolmente, un piano di <em>stock options</em> a favore del <em>management</em> di primo livello, secondo condizioni economico-contrattuali comunemente adottate nei piani di <em>stock options</em> di società quotate.
    </p>
<p>
      A.6 <em><u>Disposizioni relative a Leonardo</u></em>. (a) Ciascuna delle Parti si obbliga a fare tutto quanto in proprio potere affinché i soggetti espressione di - o delegati da - Infrastrutture e Sviluppo negli organi sociali di Gemina e quelli espressione di - o delegati da - Gemina negli organi sociali di Leonardo S.r.l. (di seguito, "<strong>Leonardo</strong>", di cui
      Gemina detiene il 100% del capitale sociale) votino in modo da far sì che nel Consiglio di Amministrazione di Leonardo siano designati consiglieri scelti di comune accordo tra le Parti, ovvero, in mancanza di accordo tra le stesse, scelti da ciascuna Parte in proporzione, per quanto possibile, alle rispettive partecipazioni in Infrastrutture e Sviluppo.
    </p>
<p>
      (b) Con riferimento ai diritti di designazione che competono a Gemina (tramite Leonardo) ai sensi del patto parasociale tra Gemina/Leonardo e Macquarie Airports Group Limited/Macquarie Airports Luxembourg S.A. per la nomina del Consiglio di Amministrazione di Aeroporti di Roma S.p.A. (di seguito, "<strong>AdR</strong>", di cui Leonardo detiene il 51,08% del capitale sociale e
      Macquarie Airports Luxembourg S.A. il 44,68%), ciascuna delle Parti si obbliga a fare tutto quanto in proprio potere affinché i soggetti espressione di - o delegati da - Infrastrutture e Sviluppo negli organi sociali di Gemina e quelli espressione di - o delegati da - Gemina negli organi sociali di Leonardo votino in modo da far sì che i competenti organi sociali di AdR nominino
      le persone designate di comune accordo tra le Parti, ovvero, in mancanza di tale accordo, dal Consiglio di Amministrazione di Infrastrutture e Sviluppo con le maggioranze di legge.
    </p>
<p>
      (c) Le Parti si impegnano altresì a fare tutto quanto in proprio potere affinché nella prima assemblea utile, in occasione della reintegrazione del Collegio Sindacale di AdR, venga nominato dai competenti organi, quale sindaco effettivo, un soggetto designato dal Consiglio di Amministrazione di Infrastrutture e Sviluppo con le maggioranze di legge.
    </p>
<p>
      (d) Le disposizioni che precedono troveranno applicazione, <em>mutatis mutandis</em> e ove possibile, per tutte le società controllate e/o partecipate, anche in futuro, direttamente da Gemina o da Leonardo.
    </p>
<p>
      A.7 <em><u>Durata</u>.</em> (a) Salva la diversa durata prevista per specifiche pattuizioni, il Patto Parasociale resterà in vigore per un periodo di 3 (tre) anni a decorrere dalla data della sua sottoscrizione e si rinnoverà automaticamente alla scadenza, in caso di mancata disdetta di una o più Parti - da comunicarsi alle altre Parti almeno sei mesi prima della scadenza
      (originaria o prorogata) del medesimo - in conformità a quanto di seguito indicato: (i) nel caso in cui il Patto Gemina non venga rinnovato alla scadenza, il Patto Parasociale, salvo quanto sopra previsto in materia di disdetta, si rinnoverà di triennio in triennio; (ii) nel caso in cui il Patto Gemina venga rinnovato alla scadenza, il Patto Parasociale, salvo quanto sopra
      previsto in materia di disdetta, si rinnoverà per un primo periodo sino alla successiva scadenza del Patto Gemina, e successivamente di triennio in triennio.
    </p>
<p>
      (b) Nel caso in cui, in conformità alla precedente lettera (a), il Patto Parasociale non dovesse essere rinnovato alla data di scadenza (originaria o prorogata), ciascuna delle Parti si obbliga, sia quale socio di Infrastrutture e Sviluppo sia quale socio del soggetto beneficiario della Scissione (come più avanti definita), a richiesta di una qualsiasi delle altre Parti, sempre
      che le azioni Infrastrutture e Sviluppo non siano state quotate in mercati regolamentati e salvo diverso accordo tra le stesse circa eventuali meccanismi di "presa diretta" di maggior vantaggio per le Parti stesse, a deliberare e perfezionare la scissione non proporzionale di Infrastrutture e Sviluppo in esito alla quale a ciascuna delle Parti, ovvero a società dalle stesse
      interamente controllate, verrà attribuita la quota parte delle attività (nelle quali dovranno essere incluse la quota parte delle azioni Gemina) e delle passività di Infrastrutture e Sviluppo, in proporzione alle partecipazioni dalle stesse detenute, ante scissione, nel capitale sociale di Infrastrutture e Sviluppo (di seguito, la "<strong>Scissione</strong>").
    </p>
<p>
      (c) Lauro Dieci ed Edizione Holding concedono alla Parte Romiti, ai sensi e per gli effetti dell'art. 1331 del Codice Civile, il diritto di cedere a ciascuna di esse, in parti uguali, l'intera partecipazione in Infrastrutture e Sviluppo di proprietà della stessa Parte Romiti (il "<strong>PUT</strong>"). Tale diritto potrà essere esercitato, a pena di decadenza,
      dalla Parte Romiti a decorrere dalla data del 31 marzo 2007 e fino alla data del 31 dicembre 2007. Il prezzo di vendita della partecipazione sarà determinato sulla base del patrimonio netto contabile di Infrastrutture e Sviluppo alla data di esercizio del PUT rettificato mediante la valorizzazione delle azioni Gemina, sulla base della media ponderata dei corsi di borsa nei sei mesi
      precedenti la data di esercizio del PUT.
    </p>
<p>
<strong>B. Adesione di Capitalia al Patto Parasociale</strong>
</p>
<p>
      Capitalia ha aderito al Patto Parasociale al limitato fine di:
    </p>
<p>
      (a) acquisire gli stessi diritti e assumere gli stessi obblighi che sono previsti negli articoli 1 ("<em>Lock-up</em>") e 2 ("Divieto di accrescimento e di acquisto di azioni Gemina") del Patto Parasociale a beneficio e a carico della Parte Romiti, di Lauro Dieci e di Edizione Holding (con la sola eccezione di quei diritti e di quegli obblighi che sono specificamente
      previsti a beneficio e a carico della sola Parte Romiti ovvero di ciascuno dei Membri della Parte Romiti), fermo restando che (i) ai fini del rispetto dei predetti limiti non si terrà conto delle n. 7.327.237 azioni Gemina già di proprietà, alla data del 1 Dicembre 2005, di Capitalia e (ii) gli acquisti di azioni Gemina, ai sensi di quanto previsto dal Patto Parasociale,
      saranno effettuati solo subordinatamente all'ottenimento di conferma scritta, da parte di Consob, che i predetti acquisti non comportino alcun obbligo di promuovere un'offerta pubblica di acquisto a carico della Parte Romiti, di Lauro Dieci, di Edizione Holding, di Capitalia o di Infrastrutture e Sviluppo;
    </p>
<p>
      (b) acquisire il diritto di designare un membro del Consiglio di Amministrazione di Infrastrutture e Sviluppo;
    </p>
<p>
      (c) acquisire gli stessi diritti e assumere gli stessi obblighi che sono previsti dai paragrafi 12.01 e 12.03 del Patto Parasociale a beneficio e a carico della Parte Romiti, di Lauro Dieci e di Edizione Holding (con la sola eccezione di quei diritti e di quegli obblighi che sono specificamente previsti a beneficio e a carico della sola Parte Romiti ovvero di ciascuno dei Membri della Parte
      Romiti) in relazione all'ipotesi di Scissione di cui al precedente punto A.7, lettera (b).
    </p>
<p>
<strong>C. Soggetto controllante</strong>
</p>
<p>
      Per effetto della stipulazione ed esecuzione del Contratto di Investimento Novativo, nonché della sottoscrizione del Patto Parasociale e della lettera di adesione a quest'ultimo da parte di Capitalia, nessun soggetto eserciterà il controllo su Infrastrutture e Sviluppo ai sensi dell'art. 2359 del Codice Civile. Infrastrutture e Sviluppo non esercita il controllo su Gemina
      ai sensi dell'art. 93 del TUF.
    </p>
<p>
<strong>D. Deposito presso il Registro delle Imprese</strong>
</p>
<p>
      Le pattuizioni rilevanti del Contratto di Investimento Novativo, il Patto Parasociale e la lettera di adesione al Patto Parasociale da parte di Capitalia saranno depositati presso il Registro delle Imprese di Milano in conformità al disposto dell'art. 122, comma 1, lett. c), TUF.
    </p>
<p>
      24 dicembre 2005
    </p>
<p>
<b>[GB.2.05.2]