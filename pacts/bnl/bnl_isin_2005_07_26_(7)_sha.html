/b>
</p>
<hr/>
<p align="center">
       <b>BANCA NAZIONALE DEL LAVORO S.P.A.</b>
</p>
<p>
      Ai sensi dell'art. 122 del D. Lgs. n. 58 del 24 febbraio 1998 (come successivamente modificato, il <b>"TUF</b>") e degli articoli 127 e seguenti del Regolamento concernente la disciplina degli emittenti adottato con delibera Consob n. 11971 del 14 maggio 1999 (come successivamente modificato, il <b>"Regolamento</b>"), si rende noto, per estratto, il contenuto di un
      accordo di contenuto parasociale, sottoscritto in data 18 luglio 2005, avente ad oggetto azioni ordinarie della Banca Nazionale del Lavoro S.p.A. (il <b>"Patto</b>").
    </p>
<p>
<b>1. Società i cui strumenti finanziari sono oggetto del patto parasociale</b>
</p>
<p>
      Banca Nazionale del Lavoro S.p.A., società di diritto italiano, con sede legale in Roma, Via Vittorio Veneto 119, capitale sociale ordinario pari a Euro 2.181.018.358,80, iscritta all'Albo delle banche al n. 1005 e Capogruppo del Gruppo bancario BNL, Codice Fiscale e numero di iscrizione al Registro delle Imprese di Roma 00651990582 ("<b>BNL</b>").
    </p>
<p>
<b>2. Soggetti aderenti al Patto</b>
</p>
<blockquote>
<i></i>
<p>
<i>(i)</i> <b>Compagnia Assicuratrice Unipol S.p.A</b>., con sede in Bologna, Via Stalingrado 45, capitale sociale pari ad Euro 965.513.627,00, Codice Fiscale e numero di iscrizione al Registro delle Imprese di Bologna 00284160371 ("<b>Unipol</b>"); e
      </p>
<i></i>
<p>
<i>(ii)</i> <b>Società Iniziative Autostradali e Servizi S.p.A</b>., con sede in Torino, Via Bonzanigo 22, capitale sociale di Euro 63.750.000,00 Codice Fiscale e numero di iscrizione al Registro delle Imprese di Torino 08381620015 (l'"<b>Investitore</b>").
      </p>
</blockquote>
<p>
      Oggetto del Patto sono n. 15.132.000 azioni ordinarie di BNL detenute dall'Investitore (la <b>"Partecipazione Investitore</b>") rappresentanti:
    </p>
<blockquote>
<i></i>
<p>
<i>(i)</i> lo 0,50% del capitale sociale ordinario di BNL costituito da n. 3.029.192.165 azioni; ovvero
      </p>
<i></i>
<p>
<i>(ii)</i> lo 0,49% del capitale sociale di BNL costituito da n. 3.099.694.845 azioni (comprensivo delle n. 70.502.680 azioni la cui emissione è stata deliberata al servizio di piani di <i>stock optio</i>n); ovvero
      </p>
<i></i>
<p>
<i>(iii)</i> lo 0,50% del capitale sociale di BNL costituito da n. 3.052.390.496 azioni comprensivo anche delle azioni di risparmio.
      </p>
</blockquote>
<p>
      Si precisa che la definizione di Partecipazione Investitore si riferisce anche ai relativi diritti di opzione nonché ai diritti patrimoniali e amministrativi connessi alle predette azioni ordinarie.
    </p>
<p>
<b>3. Contenuto del Patto</b>
</p>
<p>
<i>Pattuizioni relative all'OPA</i>
</p>
<p>
      Tenuto conto che la sottoscrizione del Patto, insieme alla sottoscrizione da parte di Unipol con altri azionisti di BNL di ulteriori accordi aventi natura parasociale (gli <b>"Accordi</b>"), ha fatto sorgere l'obbligo solidale in capo a quest'ultima, ai firmatari degli Accordi e all'Investitore di promuovere un'offerta pubblica di acquisto sulla totalità delle
      azioni ordinarie BNL (l"<b>OPA</b>"), ai sensi del combinato disposto degli articoli 109, comma 1, lett. a) e 106, comma 1, TUF, Unipol e l'Investitore hanno convenuto che tale obbligo sarà adempiuto esclusivamente da Unipol che, conseguentemente, ne sopporterà per intero i costi, ivi incluso il pagamento del corrispettivo per l'acquisto delle azioni BNL oggetto
      di OPA e, ove occorrer possa, terrà l'Investitore manlevato e indenne dai relativi obblighi, fatto salvo quanto di seguito previsto.
    </p>
<p>
      L'Investitore si è impegnato:
    </p>
<blockquote>
<i></i>
<p>
<i>(i)</i> a non aderire all'offerta pubblica di scambio in corso, promossa da Banco Bilbao Vizcaya Argentaria S.A. ("<b>BBV</b>A") ai sensi degli artt. 102 e 106, comma 4, del TUF, sulle azioni ordinarie di BNL, e ciò anche in caso di eventuali modiche e/o rilanci della stessa; si impegna altresì, per quanto occorrer possa, a non aderire ad altre offerte pubbliche
        di acquisto o di scambio aventi ad oggetto azioni ordinarie di BNL che dovessero essere promosse successivamente alla sottoscrizione del presente Patto ed entro il 30° giorno lavorativo successivo alla data di chiusura del periodo di adesione all'OPA; e
      </p>
<i></i>
<p>
<i>(ii)</i> a non aderire all'OPA.
      </p>
</blockquote>
<p>
      La Partecipazione Investitore non rientra tra gli strumenti finanziari oggetto dell'OPA, né l'Investitore è da considerarsi destinatario della medesima.
    </p>
<p>
      E' fatto divieto all'Investitore di acquistare azioni ordinarie di BNL ovvero diritti ad acquistarle  nel periodo compreso tra la data di sottoscrizione del Patto e la data del pagamento del corrispettivo dell'OPA ad un prezzo superiore a quello dell'OPA.
    </p>
<p>
      E' inteso che in caso di violazione da parte dell'Investitore delle previsioni di cui ai precedenti punti <i>(i)</i> e <i>(ii)</i> e di quelle relative all'impegno di <i>lock-up</i> descritto al successivo paragrafo, l'impegno di manleva perderà immediatamente ed automaticamente efficacia e, conseguentemente, l'Investitore inadempiente dovrà rimborsare, a
      titolo di penale, i maggiori costi che Unipol dovesse sostenere a fronte di tale inadempimento, fermo il risarcimento del maggior danno.
    </p>
<p>
<i>Lock-up</i>
</p>
<p>
      L'Investitore sarà obbligato a conservare la piena proprietà e disponibilità della Partecipazione Investitore sino al 30° giorno lavorativo successivo alla data di chiusura del periodo di adesione all'OPA.
    </p>
<p>
      L'impegno di <i>lock-up</i> viene assunto in funzione dell'eventuale esercizio della <i>Call</i> (come <i>infra</i> definita) e in caso di esercizio della stessa si intenderà ovviamente valido ed efficace sino all'esecuzione della relativa compravendita.
    </p>
<p>
<i>Opzione di acquisto</i>
</p>
<p>
      Unipol avrà il diritto di acquistare ("<b><i>Call</i></b>") dall'Investitore, che sarà obbligato a vendere, tutte o parte delle azioni BNL costituenti la Partecipazione Investitore nelle proporzioni indicate da Unipol (le <b>"Azioni Opzionate</b>"). 
    </p>
<p>
      La <i>Call</i> potrà a pena di decadenza essere esercitata in qualunque momento a partire dalla data di inizio del periodo di adesione all'OPA e sino al 30° giorno successivo alla data di chiusura del periodo di adesione all'OPA.
    </p>
<p>
      Ferma restando la responsabilità solidale e sussidiaria di Unipol, è inteso che al momento dell'esercizio della <i>Call</i> la medesima avrà la facoltà di designare altra (o altre) società appartenenti al medesimo gruppo di Unipol (la <b>"Società Designata</b>"), affinché tale Società Designata si sostituisca, in tutto o in parte,
      nell'esecuzione della compravendita. In deroga a quanto previsto dall'articolo 1402, comma 1°, cod. civ., le Parti concordano che la relativa eventuale dichiarazione di designazione, debitamente accompagnata dall'accettazione della Società Designata, potrà essere comunicata all'Investitore contestualmente alla comunicazione di esercizio della <i>Call</i>.
    </p>
<p>
      Il corrispettivo dovuto per l'acquisto delle Azioni Opzionate sarà pari a Euro 2,70 (due virgola settanta) per singola azione.
    </p>
<p>
<i>OPA Incrementale e manleva Unipol</i>
</p>
<p>
      Qualora l'esercizio della <i>Call</i> da parte di Unipol comportasse per Unipol l'obbligo di promuovere un'offerta pubblica di acquisto c.d. "incrementale" ai sensi degli articoli 106, comma 3, lett. (b) del TUF e 46 del Regolamento, si applicherà, <i>mutatis mutandi</i>s, la disciplina di cui al precedente paragrafo <i>"Pattuizioni relative
      all'OP</i>A" punti (i) e (ii)..
    </p>
<p>
<i>Opzione di Vendita</i>
</p>
<p>
      Unipol concede all'Investitore un'opzione irrevocabile di vendita, ai sensi e per gli effetti di cui all'art. 1331 cod. civ. (l'"<b>Opzione di Vendita</b>"), in forza della quale, successivamente al verificarsi della condizione sospensiva di cui <i>infr</i>a, l'Investitore avrà il diritto di vendere a Unipol, che sin d'ora si obbliga ad acquistare, in
      tutto o in parte la Partecipazione Investitore (nella consistenza che la stessa avrà in quel momento per le eventuali variazioni in diminuzione conseguenti a quanto previsto nel Patto).
    </p>
<p>
      Qualora l'Investitore dovesse cedere la Partecipazione Investitore ad un soggetto facente parte del Gruppo Argo Finanziaria S.p.A. (società che controlla l'Investitore) tale soggetto cessionario assumerà tutti i diritti e gli obblighi dell'Investitore relativi all'Opzione di Vendita.
    </p>
<p>
      In caso di perdita del controllo del cessionario da parte dell'Investitore, l'Opzione di Vendita si considererà automaticamente risolta e <i>tamquam non esset</i> tra le Parti.
    </p>
<p>
      L'Opzione di Vendita potrà essere esercitata dall'Investitore in qualsiasi momento durante i 30 giorni di calendario successivi alla scadenza del terzo anno successivo alla Data di Efficacia (come <i>infra</i> definita).
    </p>
<p>
      Il prezzo di ciascuna azione di BNL costituente la Partecipazione Investitore sarà pari a Euro 2,70 (due virgola settanta), aumentato degli interessi maturati al tasso Euribor a tre mesi/365, capitalizzazione trimestrale, più 100 <i>bps</i> di tempo in tempo applicabile nel periodo corrente tra la data di sottoscrizione del presente Patto e la data di pagamento del corrispettivo e
      diminuito dei dividendi percepiti nel medesimo periodo.
    </p>
<p>
<i>Condizioni sospensive</i>
</p>
<p>
      L'esecuzione della compravendita della Partecipazione Investitore conseguente all'esercizio dell'Opzione di Vendita è sospensivamente condizionata al rilascio a favore di Unipol delle necessarie autorizzazioni da parte delle competenti Autorità di Vigilanza per l'acquisto della Partecipazione Investitore.
    </p>
<p>
      Resta inteso che nel caso in cui le autorizzazioni di cui sopra non venissero rilasciate entro 90 giorni dalla data di ricezione della comunicazione di esercizio dell'Opzione di Vendita, Unipol sarà obbligata a far sì che uno o più soggetti terzi si rendano acquirenti, entro 30 giorni dalla scadenza del predetto termine, della Partecipazione Investitore alle medesime
      condizioni e termini di cui al Patto.
    </p>
<p>
      Qualora Unipol non abbia provveduto a procurare il terzo acquirente nel termine indicato, la stessa s'impegna a corrispondere all'Investitore la differenza, se positiva, tra il Prezzo ed il ricavato della vendita a condizioni di mercato delle azioni costituenti la Partecipazione Investitore.
    </p>
<p>
<i>Ulteriori pattuizioni</i>
</p>
<p>
      In caso di violazione da parte dell'Investitore degli impegni di cui ai precedenti paragrafi <i>"Pattuizioni relative all'OP</i>A" e <i>"Lock-u</i>p", le disposizioni relative all'Opzione di Vendita del presente Patto si intenderanno risolte di diritto e <i>tamquam non esset</i> tra le Parti.
    </p>
<p>
<b>4. Controversie</b>
</p>
<p>
      Qualsiasi controversia derivante dal Patto sarà sottoposta alla giurisdizione italiana ed alla competenza esclusiva del Foro di Milano.
    </p>
<p>
<b>5. Durata del Patto</b>
</p>
<p>
      Il Patto ha efficacia dalla data di sottoscrizione (la <b>"Data di Efficacia</b>") e sino alla scadenza del termine per l'esercizio della Opzione di Vendita e in caso di esercizio della Opzione di Vendita fino all'esecuzione della compravendita delle azioni oggetto della Opzione di Vendita.
    </p>
<p>
<b>6. Tipo di Patto</b>
</p>
<p>
      Il Patto è inquadrabile nella fattispecie dell'art. 122, comma 5, lett. b) e c) del TUF.
    </p>
<p>
<b>7. Soggetto che esercita il controllo in virtù del Patto</b>
</p>
<p>
      Nessuno dei Pattisti esercita, in virtù del Patto, il controllo di BNL ai sensi dell'art. 93 del TUF.
    </p>
<p>
<b>8. Soggetto presso il quale la Partecipazione Investitore è depositata</b>
</p>
<p>
      Il Patto non contiene obblighi di deposito delle azioni BNL costituenti la Partecipazione Investitore.
    </p>
<p>
<b>9. Ufficio del Registro</b>
</p>
<p>
      Il Patto sarà depositato, nei termini di legge, presso l'Ufficio del Registro delle Imprese di Roma.
    </p>
<p>
      26 luglio 2005
    </p>
<p>
<b>[BG.15.05.1]