/strong>
</p>
<hr/>
<p align="center">
       <strong>LU-VE S.P.A.</strong>
</p>
<p>
      Ai sensi dell’art. 122 del TUF e degli artt. 120 e 130 del Regolamento Emittenti, si riportano di seguito le informazioni essenziali relative al patto parasociale che alcuni dei soci di LU-VE S.p.A. (“<strong><em>LU-VE</em></strong>” o <strong>“<em>Società</em>”</strong> o <strong>“<em>Emittente</em>”</strong>) hanno <em>(i)</em> sottoscritto
      il 30 giugno 2015 (“<strong><em>Patto 2015</em></strong>”) e, successivamente, <em>(ii)</em> modificato senza effetto novativo in data 16 febbraio 2017 (“<strong><em>Addendum 2017</em></strong>” e congiuntamente al Patto 2015, il “<strong><em>Patto Parasociale</em></strong>”).
    </p>
<p>
<strong><em><u>Premessa</u></em></strong>
</p>
<p>
<strong>a)</strong> in data <u>9 luglio 2015</u> (“<strong><em>Data di Efficacia della Fusione</em></strong>” o “<strong><em>Data di Ammissione all’AIM</em></strong>” ) ha avuto efficacia la fusione (“<strong><em>Fusione</em></strong>”) per incorporazione in LU-VE di Industrial Stars of Italy S.p.A. (“<strong><em>ISI</em></strong>”),
      società le cui azioni ordinarie e i cui warrant erano già stati ammessi alle negoziazioni sul sistema multilaterale di negoziazione AIM Italia/Mercato Alternativo del Capitale (“<strong><em>AIM Italia</em></strong>”); a partire da tale data, anche le azioni ordinarie di LU-VE sono state ammesse alle negoziazioni sull’AIM Italia, insieme agli warrant emessi dalla
      Società contestualmente alla Fusione (“<strong><em>Warrant</em></strong>”);
    </p>
<p>
<strong>b)</strong> tra i soci promotori di ISI rientravano anche Giober S.r.l. e Spaclab S.r.l., che a partire dalla Data di Efficacia della Fusione sono divenuti soci di LU-VE insieme ai soci storici di quest’ultima, Finami S.p.A. e G4 S.r.l.;
    </p>
<p>
<strong>c)</strong> alla Data di Efficacia della Fusione il capitale sociale di LU-VE era rappresentato: <em>(i)</em> in parte da azioni ordinarie, ciascuna attributiva di un diritto di voto, ammesse alle negoziazioni sull’AIM Italia (“<strong><em>Azioni Ordinarie</em></strong>”); e <em>(ii)</em> in parte da azioni speciali prive del diritto di voto, non negoziate
      sull’AIM Italia (“<strong><em>Azioni Speciali</em></strong>”);
    </p>
<p>
<strong>d)</strong> successivamente:
    </p>
<ul>
<li>
        tutte le Azioni Speciali sono state convertite in Azioni Ordinarie, ai sensi dello statuto della Società;
      </li>
<li>
        tutti i Warrant sono stati esercitati con assegnazione di Azioni Ordinarie o decaduti da ogni diritto, divenendo privi di validità ad ogni effetto, ai sensi dal relativo regolamento;
      </li>
</ul>
<p>
<strong>e)</strong> a decorrere dal <u>21 giugno 2017</u> (“<strong><em>Data di Quotazione</em></strong>”), le Azioni Ordinarie hanno iniziato ad essere negoziate sul Mercato Telematico Azionario organizzato e gestito da Borsa Italiana S.p.A. (“<strong><em>MTA</em></strong>”) e contestualmente sono state escluse dalle negoziazioni sull’AIM Italia.
    </p>
<p>
<strong><u>1.         <em>Tipo di patto al quale è riconducibile il Patto Parasociale</em></u></strong> <u></u>
</p>
<p>
      Le pattuizioni contenute nel Patto Parasociale, riprodotte in sintesi al paragrafo 6 che segue, sono riconducibili a pattuizioni parasociali rilevanti a norma dell’art. 122, comma 1, del TUF.
    </p>
<p>
<strong><u>2.        </u></strong> <u> <strong><em>Società i cui strumenti finanziari sono oggetto del Patto Parasociale</em></strong></u>
</p>
<p>
      Le pattuizioni contenute nel Patto Parasociale hanno ad oggetto le Azioni Ordinarie di LU-VE, con sede legale in Varese 21100, via V. Veneto n. 11,  REA Varese n. 191975 – Trib. Va Reg. Soc. N° 13942, C.F. e P. IVA 01570130128, capitale sociale sottoscritto e versato Euro 62.704.488,80, rappresentato da n. 22.234.368 Azioni Ordinarie prive di indicazione del valore
      nominale.  Ogni Azione Ordinaria conferisce al rispettivo titolare diritto ad un voto.
    </p>
<p>
<strong><u>3.</u></strong><u>         <strong><em>Parti del</em></strong><em> <strong>Patto Parasociale</strong> </em></u>
</p>
<p>
      Il Patto Parasociale è stato sottoscritto tra le seguenti Parti:
    </p>
<p>
      - Finami S.p.A. (già S.r.l.), con sede legale in Milano, Piazzale Luigi Cadorna n. 10, C.F., P.IVA e numero di iscrizione al Registro delle Imprese di Milano 08408810151 (“<strong><em>Finami</em></strong>”);<br/>
</p>
<p>
      - G4 S.r.l., con sede legale in Belluno, Via Feltre n. 2, C.F., P.IVA e numero di iscrizione al Registro delle Imprese di Belluno 01160530257 (“<strong><em>G4</em></strong>” e, congiuntamente a Finami, i “<strong><em>Soci LU-VE</em></strong>”);<br/>
</p>
<p>
      - Giober S.r.l., con sede legale in Torino, Via Venti Settembre n. 3, C.F., P.IVA e numero di iscrizione al Registro delle Imprese di Torino 10942520015, controllata da Giovanni Cavallini (“<strong><em>Giober</em></strong>”); e<br/>
</p>
<p>
      - Spaclab S.r.l. con sede legale in Milano, Via Senato n. 20, C.F., P.IVA e numero di iscrizione al Registro delle Imprese di Milano 08277490960, controllata da Attilio Arietti (“<strong><em>Spaclab</em></strong>” e, congiuntamente a Giober, “<strong><em>Società Promotrici</em></strong>”).
    </p>
<p>
<strong><u>4.<em>         Strumenti</em></u></strong><em><u> <strong>finanziari e diritti di voto conferite al Patto Parasociale</strong></u></em>
</p>
<p>
      4.1       Sono conferiti nel Patto Parasociale i seguenti strumenti finanziari:
    </p>
<p>
<em>(a)</em>        quanto ai Soci LU-VE: tutte le Azioni Ordinarie che Finami e G4 detengono (ovvero deterranno tempo per tempo durante la vigenza del Patto Parasociale) direttamente e/o indirettamente nel capitale sociale della Società;
    </p>
<p>
<em>(b)</em>        quanto alle Società Promotrici: esclusivamente <em>(i)</em> complessive n. 280.000 Azioni Ordinarie detenute da Giober e <em>(ii)</em> complessive n. 280.000 Azioni Ordinarie detenute da Spaclab.
    </p>
<p>
      4.2       La tabella che segue illustra per ciascun partecipante, con riferimento alla Data di Quotazione, il numero di Azioni Ordinarie e di diritti di voto conferiti nel Patto Parasociale, nonché la percentuale di tali Azioni Ordinarie rispetto al capitale sociale dell’Emittente e la percentuale di tali diritti di voto rispetto al numero totale dei
      diritti di voto rappresentativi del capitale sociale dell’Emittente, nonché infine il numero di ulteriori diritti di voto riferiti alle Azioni Ordinarie e non conferiti al Patto Parasociale.
    </p>
<div align="center">
<table border="1" cellpadding="0" cellspacing="0" width="100%">
<tbody>
<tr>
<td valign="top" width="109">
<p align="center">
<br/>
<strong>Soggetto Aderente</strong>
</p>
</td>
<td valign="top" width="125">
<p align="center">
<strong>Azioni Ordinarie</strong><br/>
<strong>Conferite nel Patto Parasociale</strong>
</p>
</td>
<td valign="top" width="154">
<p align="center">
<strong>N. diritti di voto riferiti alle Azioni Ordinarie</strong><br/>
<strong>complessivamente conferite nel Patto Parasociale</strong>
</p>
</td>
<td valign="top" width="130">
<p align="center">
<strong>% su capitale sociale</strong>
</p>
</td>
<td valign="top" width="121">
<p align="center">
<strong>% su totale diritti di voto</strong>
</p>
</td>
<td valign="top" width="183">
<p align="center">
<strong>N. ulteriori diritti di voto riferiti alle Azioni Ordinarie e non conferiti nel Patto Parasociale</strong>
</p>
</td>
</tr>
<tr>
<td valign="top" width="109">
<p align="center">
                Finami
              </p>
</td>
<td valign="top" width="125">
<p align="center">
                11.135.034
              </p>
</td>
<td valign="top" width="154">
<p align="center">
                11.135.034
              </p>
</td>
<td valign="top" width="130">
<p align="center">
                50,08%
              </p>
</td>
<td valign="top" width="121">
<p align="center">
                50,08%
              </p>
</td>
<td valign="top" width="183">
<p align="center">
                -
              </p>
</td>
</tr>
<tr>
<td valign="top" width="109">
<p align="center">
                G4
              </p>
</td>
<td valign="top" width="125">
<p align="center">
                3.905.112
              </p>
</td>
<td valign="top" width="154">
<p align="center">
                3.905.112
              </p>
</td>
<td valign="top" width="130">
<p align="center">
                17,56%
              </p>
</td>
<td valign="top" width="121">
<p align="center">
                17,56%
              </p>
</td>
<td valign="top" width="183">
<p align="center">
                -
              </p>
</td>
</tr>
<tr>
<td valign="top" width="109">
<p align="center">
                Giober
              </p>
</td>
<td valign="top" width="125">
<p align="center">
                280.000
              </p>
</td>
<td valign="top" width="154">
<p align="center">
                280.000
              </p>
</td>
<td valign="top" width="130">
<p align="center">
                1,26%
              </p>
</td>
<td valign="top" width="121">
<p align="center">
                1,26%
              </p>
</td>
<td valign="top" width="183">
<p align="center">
                519.104
              </p>
</td>
</tr>
<tr>
<td valign="top" width="109">
<p align="center">
                Spaclab
              </p>
</td>
<td valign="top" width="125">
<p align="center">
                280.000
              </p>
</td>
<td valign="top" width="154">
<p align="center">
                280.000
              </p>
</td>
<td valign="top" width="130">
<p align="center">
                1,26%
              </p>
</td>
<td valign="top" width="121">
<p align="center">
                1,26%
              </p>
</td>
<td valign="top" width="183">
<p align="center">
                140.000
              </p>
</td>
</tr>
<tr>
<td valign="top" width="109">
<p align="center">
<strong>Totale</strong>
</p>
</td>
<td valign="top" width="125">
<p align="center">
<strong>15.600.146</strong>
</p>
</td>
<td valign="top" width="154">
<p align="center">
<strong>15.600.146</strong>
</p>
</td>
<td valign="top" width="130">
<p align="center">
<strong>70,16%</strong> <strong></strong>
</p>
</td>
<td valign="top" width="121">
<p align="center">
<strong>70,16%</strong> <strong></strong>
</p>
</td>
<td valign="top" width="183">
<p align="center">
<strong>659.104</strong>
</p>
</td>
</tr>
</tbody>
</table>
</div>
<p>
      4.3       Pertanto, alla Data di Quotazione, il numero complessivo delle Azioni Ordinarie e, conseguentemente, dei diritti di voto conferiti nel Patto Parasociale è pari a 15.600.146, corrispondente al 70,16%, rispettivamente, del capitale sociale dell’Emittente e del numero totale dei diritti di voto rappresentativi del capitale sociale
      dell’Emittente.
    </p>
<p>
<strong><u>5.         <em>Controllo</em></u></strong> <u></u>
</p>
<p>
      Alla Data di Quotazione, l’Emittente è controllata, ai sensi dell’art. 93 del TUF, da Finami, la quale detiene n. 11.135.034 Azioni Ordinarie pari al 50,08% del capitale sociale con diritto di voto dell’Emittente.
    </p>
<p>
<strong><u>6.         <em>Contenuto del Patto Parasociale</em></u></strong> <u></u>
</p>
<p>
      Il Patto Parasociale prevede alcune disposizioni relative al governo societario dell’Emittente, in forza delle quali le Parti hanno assunto i seguenti impegni.
    </p>
<p>
      6.1       In caso di rinnovo del consiglio di amministrazione dell’Emittente, le Parti hanno assunto l’impegno a presentare congiuntamente una lista, e a votare a favore della stessa, in cui – oltre ad amministratori individuati su designazione congiunta di Finami e G4 - siano presenti (in posizioni diverse dall’ultima ed in modo tale
      che i consiglieri di seguito indicati possano essere validamente eletti anche in presenza di una o più liste di minoranza):
    </p>
<ul>
<li>
        n. 1 (un) consigliere designato da Giober;
      </li>
<li>
        n. 1 (un) consigliere designato da Spaclab;
      </li>
<li>
        n. 1 (uno) consigliere indipendente ai sensi dell’art. 148, comma 3 del TUF e dell’art. 3 del Codice di Autodisciplina, designato di comune accordo da Finami e G4 e Giober e Spaclab, tra una rosa di nominativi presentata da Finami e G4.
      </li>
</ul>
<p>
      6.2       In caso di rinnovo del collegio sindacale dell’Emittente, le Parti hanno assunto l’impegno a presentare congiuntamente una lista formata come segue, e a votare a favore della stessa:
    </p>
<ul>
<li>
        n. 2 (due) sindaci effettivi (tra cui il presidente del collegio sindacale della Società) e n. 1 (uno) sindaco supplente designati congiuntamente da Finami e G4;
      </li>
<li>
        n. 1 (uno) sindaco effettivo (da posizionare come ultimo nella lista dei sindaci effettivi) e n. 1 (uno) sindaco supplente (da posizionare come ultimo nella lista dei sindaci supplenti) designati congiuntamente da Giober e Spaclab.
      </li>
</ul>
<p>
      6.3       Le Parti hanno inoltre assunto l’impegno a fare sì che le cariche di presidente del consiglio di amministrazione, vice-Presidente del consiglio di amministrazione, amministratore delegato (CEO) / direttore generale, direttore <em>operation</em> (COO) e direttore finanziario (CFO) dell'Emittente (il “<strong><em>Top
      Management</em></strong>”) siano ricoperte rispettivamente dai signori Iginio Liberali, Pierluigi Faggioli, Matteo Liberali, Michele Faggioli ed Eligio Macchi, con poteri conformi a quelli attualmente in essere.
    </p>
<p>
      6.4       Le Parti hanno inoltre assunto l’impegno a fare sì che non sia proposta da parte dei competenti organi sociali dell'Emittente l’adozione di piani di incentivazione aziendale basati su strumenti finanziari a favore del Top Management, con la sola eccezione del direttore finanziario (CFO) dott. Eligio Macchi.
    </p>
<p>
      6.5       Le Parti hanno inoltre assunto l’impegno a non votare nell’ambito dell’assemblea dell'Emittente l’adozione di piani di incentivazione aziendale basati su strumenti finanziari a favore del <em>Top Management</em>, con la sola eccezione del direttore finanziario (CFO) Eligio Macchi.
    </p>
<p>
      6.6       Le Parti hanno inoltre assunto l’impegno a fare sì che le seguenti materie siano riservate alla competenza esclusiva del consiglio di amministrazione dell'Emittente e per la relativa approvazione sia necessario il voto favorevole di almeno 1 (uno) degli amministratori nominati su designazione di Giober e Spaclab:
    </p>
<p>
      a)      acquisto e cessione o comunque disposizione, a qualsiasi titolo, di:
    </p>
<blockquote>
<p>
<em>(i)</em>   partecipazioni in società o enti, ovvero di aziende o rami d’azienda il cui valore, in termini di <em>enterprise value</em>, ecceda unitariamente l'importo di 15 milioni di Euro;<br/>
<em>(ii)</em>  beni strumentali il cui valore ecceda unitariamente l'importo di 2 milioni di Euro;
      </p>
</blockquote>
<p>
      o comunque il compimento di altre operazioni straordinarie il cui valore ecceda l’importo di 2 milioni di Euro per singola operazione;
    </p>
<p>
      c)      distribuzione di riserve e acconti sui dividendi;
    </p>
<p>
      d)      nomina e sostituzione del <em>Top Management</em>, fermo restando che ove si renda necessaria la sostituzione di una carica del <em>Top Management</em> il consenso alla nomina non potrà essere irragionevolmente negato.
    </p>
<p>
<strong><u>7.         <em>Durata del Patto Parasociale</em></u></strong> <u></u>
</p>
<p>
      Il Patto Parasociale prevede che: <em>(i)</em> lo stesso sia efficace dalla Data di Efficacia della Fusione e fino alla data di approvazione del bilancio della Società al 31 dicembre 2017; <em>(ii)</em> qualora Giober o Spaclab cessi di essere socia dell’Emittente anteriormente al predetto termine, il Patto Parasociale si risolva automaticamente con riferimento alla stessa e
      quest'ultima faccia sì che il consigliere nominato su sua indicazione si dimetta.
    </p>
<p>
<strong><u>8.         <em>Informazioni ulteriori</em></u></strong> <u></u>
</p>
<p>
      Il Patto Parasociale è stato depositato presso il Registro delle Imprese di Varese in data 23 giugno 2017.
    </p>
<p>
      Il presente estratto è pubblicato sul sito web <a href="http://www.luvegroup.com"><u><font color="#0066cc">www.luvegroup.com</font></u></a> (sezione “Investor Relations” – “Capitale e Azionisti Rilevanti” – “Patti Parasociali”).
    </p>
<p>
      L’estratto di cui all’art. 129 del Regolamento Emittenti viene pubblicato sul quotidiano a diffusione nazionale “<em>Milano Finanza</em>” nell’edizione del 24 giugno 2017 ed è disponibile sul sito web <a href="http://www.luvegroup.com"><u><font color="#0066cc">www.luvegroup.com</font></u></a> sezione “Investor Relations” – “Capitale
      e Azionisti Rilevanti” – “Patti Parasociali”), nonché sul meccanismo di stoccaggio autorizzato “SDIR-NIS” (<a href="http://www.emarketstorage.com"><u><font color="#0066cc">www.emarketstorage.com</font></u></a>).
    </p>
<p>
      Il Patto Parasociale prevede che lo stesso è regolato dalla legge italiana e che eventuali controversie relative allo stesso siano devolute ad un collegio arbitrale di tre arbitri secondo il regolamento della Camera Arbitrale Nazionale ed Internazionale di Milano.
    </p>
<p align="center">
      * * *
    </p>
<p>
      Il presente estratto costituisce una sintesi delle pattuizioni contenute nel Patto Parasociale ai soli fini della pubblicazione di legge.  Ad ogni effetto, ha valore esclusivamente il testo integrale delle pattuizioni del Patto Parasociale depositato e comunicato ai sensi di legge.
    </p>
<p>
      24 giugno 2017
    </p>
<p>
<strong>[LU.1.17.1]