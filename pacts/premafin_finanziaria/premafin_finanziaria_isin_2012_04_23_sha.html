/strong>
</p>
<hr/>
<p align="center">
       <strong><font size="1">Premafin Finanziaria S.p.A. – Holding di Partecipazioni</font></strong>
</p>
<p>
      Facendo seguito alla richiesta formulata dalla Consob con comunicazione del 18 aprile 2012 (la "<strong>Comunicazione della Consob</strong>"), si rende noto quanto segue.
    </p>
<p>
<strong>1. Premesse</strong>
</p>
<p>
      In data 29 gennaio 2012, Unipol Gruppo Finanziario S.p.A. ("<strong>UGF</strong>") e Premafin Finanziaria S.p.A. Holding di Partecipazioni ("<strong>Premafin</strong>") hanno stipulato un accordo (l’"<strong>Accordo</strong>") avente a oggetto i reciproci impegni assunti con riguardo alla realizzazione di un progetto di integrazione per fusione tra
      Premafin, Fondiaria Sai S.p.A. ("<strong>Fondiaria Sai</strong>"), Unipol Assicurazioni S.p.A., e Milano Assicurazioni S.p.A. ("<strong>Milano Assicurazioni</strong>"), con l’obiettivo, al ricorrere di talune condizioni, di salvaguardare la solvibilità attuale e futura di Premafin e Fondiaria Sai e di creare, nel contempo, un operatore nazionale di primario
      rilievo nel settore assicurativo.
    </p>
<p>
      Contestualmente alla stipulazione dell’Accordo e con documento separato, UGF ha assunto l’impegno a non promuovere l’azione sociale di responsabilità di cui all’art. 2393 c.c. e comunque azioni giudiziarie nei confronti di amministratori e sindaci di Premafin, Fondiaria Sai, Milano Assicurazioni e rispettive controllate (la
      "<strong>Clausola</strong>").
    </p>
<p>
      Il testo dell’Accordo, unitamente agli impegni contestualmente assunti condizionatamente all’acquisizione del controllo di Premafin (ivi incluso il documento contenente la Clausola), è già stato reso noto mediante pubblicazione integrale sul sito internet di Premafin (sezione "<strong>Azionisti e Assemblea</strong>" sub "<strong>Accordo Unipol Gruppo
      Finanziario</strong>") e sul sito internet di UGF (sezione "Investor Relations sub "<strong>Comunicati Stampa</strong>").
    </p>
<p>
      La Comunicazione della Consob ha ritenuto che la Clausola avesse natura parasociale rilevante ai sensi dell’art. 122 del D. Lgs. 58/1998 (il "<strong>TUF</strong>") e che, pertanto, la relativa previsione andasse resa pubblica nelle forme e con le modalità indicate nel succitato art. 122 e dalle norme attuative contenute nel Regolamento Consob n. 11971/1999 (il
      "<strong>Regolamento Consob</strong>").
    </p>
<p>
      Pertanto, al solo ed esclusivo fine di ottemperare alle indicazioni contenute nella Comunicazione della Consob, ma senza pregiudizio delle ragioni di UGF e di Premafin, che non condividono la ricostruzione operata dall’Autorità, si provvede a pubblicare l’estratto della Clausola ai sensi di quanto richiesto dagli artt. 129 ss. del Regolamento Consob.
    </p>
<p>
<strong>2. Tipo di accordo</strong>
</p>
<p>
      La Clausola ha per oggetto l’esercizio del diritto di voto da parte di UGF nelle assemblee di Premafin in ordine alla sola materia dell’esercizio dell’azione di responsabilità ai sensi dell’art. 2393 c.c.
    </p>
<p>
      Nell’ipotesi in cui la Comunicazione della Consob dovesse intendersi nel senso che la Clausola sia anche (indirettamente) relativa alle società quotate controllate da Premafin, la Clausola avrebbe (indirettamente) per oggetto l’esercizio del diritto di voto da parte di UGF e controllate di UGF nelle assemblee di Fondiaria Sai, Milano Assicurazioni e relative controllate,
      sempre in ordine alla sola materia dell’esercizio dell’azione di responsabilità ai sensi dell’art. 2393 c.c.
    </p>
<p>
<strong>3. Società i cui strumenti finanziari sono oggetto della Clausola</strong>
</p>
<p>
      La società oggetto della predetta Clausola è:
    </p>
<p>
      - Premafin Finanziaria S.p.A. – Holding di Partecipazioni, con sede in Roma, via Guido d’Arezzo n. 2, capitale sociale di Euro 410.340.220,00, iscrizione al Registro delle Imprese di Roma e C.F. 07416030588.
    </p>
<p>
      Nell’ipotesi in cui la Comunicazione della Consob dovesse intendersi nel senso che la Clausola sia anche (indirettamente) relativa alle società quotate controllate da Premafin, sarebbero altresì (indirettamente) oggetto della Clausola:
    </p>
<p>
      - Fondiaria-SAI S.p.A., con sede in Torino, corso Galileo Galilei n. 12, capitale sociale di Euro 494.731.136,00, iscrizione al Registro delle Imprese di Torino e C.F. 00818570012;
    </p>
<p>
      - Milano Assicurazioni S.p.A., con sede in Milano, via Senigallia n. 18/2, capitale sociale di Euro 373.682.600,42, iscrizione al Registro delle Imprese di Milano e C.F. 00957670151;
    </p>
<p>
      - e loro società controllate non quotate.
    </p>
<p>
<strong>4. Soggetti parti della Clausola e azioni da essi detenute</strong>
</p>
<p>
      La Clausola è stata stipulata da UGF e accettata da Premafin e avrà efficacia subordinatamente all’acquisizione da parte di UGF del controllo di Premafin ai sensi dell’Accordo.
    </p>
<p>
      UGF non è titolare al momento di alcuna azione di Premafin, Fondiaria Sai e Milano Assicurazioni. Ai sensi di quanto disposto dall’Accordo, al ricorrere di tutte le condizioni sospensive ivi previste, UGF dovrà sottoscrivere il deliberando aumento di capitale sociale di Premafin con esclusione del diritto di opzione per massimi Euro 400 milioni (l’"<strong>Aumento
      di Capitale Premafin</strong>"). A tale proposito, si segnala che il Consiglio di Amministrazione di Premafin tenutosi in data 16 aprile 2012 ha deliberato di proporre all’assemblea straordinaria convocata in data 17-21 maggio 2012 per l’approvazione dell’Aumento di Capitale Premafin di approvare un prezzo di emissione delle azioni da emettersi, qualora si verifichino
      le condizioni sospensive previste nell’Accordo, in favore di UGF pari a Euro 0,195 per azione. Assumendo la sottoscrizione da parte di UGF dell’Aumento di Capitale Premafin, UGF verrebbe a detenere una partecipazione nella stessa Premafin superiore ai due terzi del capitale sociale con diritto di voto di Premafin. Si precisa che l’esatto numero delle azioni che sarebbero
      sottoscritte da UGF per effetto dell’esecuzione dell’Aumento di Capitale Premafin e la percentuale dalle stesse rappresentata sul capitale sociale di Premafin post Aumento di Capitale Premafin non sono ad oggi noti.
    </p>
<p>
      Nell’ipotesi in cui la Comunicazione della Consob dovesse intendersi nel senso che la Clausola sia anche (indirettamente) relativa alle società quotate controllate da Premafin, gli strumenti finanziari oggetto della Clausola sarebbero anche:
    </p>
<p>
      - n. 131.265.211 azioni ordinarie Fondiaria Sai direttamente e indirettamente detenute da Premafin, rappresentative del 26,533% dell’intero capitale sociale di Fondiaria-SAI nonché del 35,7625% del capitale sociale di Fondiaria-SAI rappresentato da azioni ordinarie;
    </p>
<p>
      - n. 1.174.753.062 azioni ordinarie Milano Assicurazioni direttamente e indirettamente detenute da Fondiaria-SAI, rappresentative del 60,405% dell’intero capitale sociale di Milano Assicurazioni, nonché del 63,7644% del capitale sociale di Milano Assicurazioni rappresentato da azioni ordinarie.
    </p>
<p>
      UGF non esercita, né è in condizione di esercitare, in virtù della Clausola il controllo su Premafin, Fondiaria Sai e Milano Assicurazioni.
    </p>
<p>
<strong>5. Contenuto della Clausola</strong>
</p>
<p>
      Ai sensi della Clausola, UGF si è impegnata irrevocabilmente "<em>nei confronti di tutti gli amministratori e sindaci in carica negli ultimi cinque anni (2007-2011) rispettivamente in Premafin, Fondiaria Sai, Milano Assicurazioni o nelle rispettive controllate (i "<strong>Terzi Beneficiari</strong>"): (i) a non proporre e, in ogni caso, a votare contro – e, con
      riferimento a società indirettamente controllate da UGF, a far sì che non siano proposte dai rispettivi soci di controllo e che questi votino contro - eventuali proposte di esercizio dell’azione sociale di responsabilità di cui all’art. 2393 cod. civ., e comunque a non proporre […] azioni giudiziarie di altra natura, nei confronti di Terzi Beneficiari per
      l’operato e per l’attività svolta</em> <a id="OLE_LINK2" name="OLE_LINK2"><em>nella qualità di amministratore o sindaco delle predette società fino</em></a>" alla data del 29 gennaio 2012.
    </p>
<p>
      Gli impegni assunti da UGF con la Clausola sono subordinati all’avvenuta sottoscrizione da parte di UGF dell’Aumento di Capitale Premafin, e pertanto allo stato non sono efficaci.
    </p>
<p>
<strong>6.  Durata della Clausola</strong>
</p>
<p>
      La Clausola non prevede una durata.
    </p>
<p>
<strong>7.  Deposito della Clausola presso il Registro delle Imprese</strong>
</p>
<p>
      Il documento recante la Clausola sarà depositato presso il Registro delle Imprese di Roma, Torino e Milano nei termini di legge.
    </p>
<p>
<font size="1">23 aprile 2012</font>
</p>
<p>
<strong><font size="1">[PG.4.12.1]