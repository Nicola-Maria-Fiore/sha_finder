/strong>
</p>
<hr/>
<p align="center">
       <strong>Premafin Finanziaria S.p.A. – Holding di Partecipazioni</strong>
</p>
<p>
      Ai sensi dell'art. 122 del TUF e degli artt. 127 e ss. del Regolamento, approvato con delibera Consob n. 11971 del 14 maggio 1999 (come successivamente modificata e integrata), si rende noto quanto segue.
    </p>
<p>
<strong>1. Premessa</strong>
</p>
<p align="justify">
      In data 22 febbraio 2012 ("<strong>Data di Sottoscrizione</strong>"), Sator Capital Limited ("<strong>SCL</strong>"), in nome e per conto del fondo di <i>private equity</i> Sator Private Equity Fund, "A" L.P. ("<strong>SPEF</strong>") e Palladio Finanziaria S.p.A. ("<strong>Palladio</strong>" e, congiuntamente con SCL e SPEF,
      "<strong>Investitori</strong>") hanno presentato un’offerta vincolante, avente scadenza l’8 marzo 2012 ("<strong>Offerta</strong>"), per l’investimento nel capitale di Premafin Finanziaria S.p.A. – Holding di Partecipazioni ("<strong>Premafin" o "Emittente</strong>").
    </p>
<p align="justify">
      L’Offerta è stata comunicata al pubblico, ai sensi dell’art. 122 del d.lgs. n. 58/98, in data 27 febbraio 2012.
    </p>
<p align="justify">
      In data 8 marzo 2012, gli Investitori hanno inviato una lettera a Premafin con la quale hanno concesso una proroga della durata dell’Offerta sino al terzo giorno successivo alla data dell’assemblea di Fondiaria-Sai S.p.A. chiamata a deliberare l’aumento di capitale, fermo restando il diritto di recedere dall’Offerta laddove gli Investitori non fossero messi nella
      condizione di presentare alle banche finanziatrici dell’Emittente il piano di risanamento ex art. 67, comma 3 del R.D. n. 267 del 16 marzo 1942, entro il 13 marzo 2012 (la "<strong>Data di Scadenza</strong>").
    </p>
<p align="justify">
      L’investimento è finalizzato a mettere a disposizione di Premafin risorse finanziarie fino all’importo di Euro 450.000.000 (quattrocentocinquantamilioni) da destinare a riequilibrare la struttura economico-patrimoniale dell’Emittente e a supportare la ricapitalizzazione della partecipata Fondiaria-SAI S.p.A. ("<strong>FonSai</strong>"). Obiettivo
      dell’Offerta, coerentemente con l’investimento effettuato da Sator S.p.A. e Palladio in FonSai, è quello di supportare la ricapitalizzazione e il rilancio dell’attività del secondo gruppo assicurativo italiano garantendo anche la continuità dell’attività di Premafin, evitando che quest’ultima trasferisca a FonSai tutta o parte della sua
      posizione debitoria ("<strong>Operazione</strong>").
    </p>
<p align="justify">
      Gli elementi essenziali dell’Operazione sono:
    </p>
<p align="justify">
      I. la sottoscrizione di un aumento di capitale di Premafin, fino ad Euro 450.000.000 (quattrocentocinquantamilioni) ("<strong>Aumento di Capitale</strong>"), di cui:
    </p>
<blockquote dir="ltr" style="MARGIN-RIGHT: 0px">
<p align="justify">
        (i) un importo massimo di Euro 400.000.000 (quattrocentomilioni), riservato agli Investitori ("<strong>Aumento di Capitale Riservato</strong>"); e
      </p>
<p align="justify">
        (ii) un ammontare minimo di Euro 50.000.000 (cinquantamilioni), offerto in opzione agli attuali azionisti di Premafin ("<strong>Aumento di Capitale in Opzione</strong>");
      </p>
</blockquote>
<p align="justify" dir="ltr">
      II. la ristrutturazione dell’attuale indebitamento di Premafin, mediante l’approvazione di un piano di risanamento ("<strong>Piano di Ristrutturazione del Debito</strong>"), ai sensi e per gli effetti di cui all’art. 67, comma 3 del R.D. n. 267 del 16 marzo 1942, come successivamente integrato e modificato, al fine di garantire il raggiungimento di una
      equilibrata struttura economico-patrimoniale dell’Emittente, previo accordo con le banche finanziatrici ("<strong>Banche</strong>"); e
    </p>
<p align="justify">
      III. la ridefinizione dell’indebitamento subordinato della partecipata FonSai.
    </p>
<p align="justify">
      L’Offerta è subordinata al verificarsi delle seguenti condizioni sospensive, che dovranno tutte avverarsi entro e non oltre il 30 giugno 2012, se non rinunciate – in tutto o in parte – dagli Investitori:
    </p>
<p align="justify">
      (i) deliberazioni da parte degli organi competenti di Premafin dell’Aumento di Capitale (previa revoca della delega conferita al Consiglio di Amministrazione in data 2 maggio 2011 dall’assemblea straordinaria di Premafin) con determinazione di un prezzo di sottoscrizione tale per cui, ad esito dell’Operazione, gli Investitori detengano una partecipazione non inferiore al
      60% del capitale ordinario di Premafin;
    </p>
<p align="justify">
      (ii) la conferma da parte della CONSOB circa l’assenza di un obbligo degli Investitori di promuovere un’offerta pubblica di acquisto su azioni Premafin, FonSai e Milano Assicurazioni S.p.A., per effetto della sottoscrizione dell’Aumento di Capitale, ai sensi dell’art. 49, comma 1, lettera b) del Regolamento Emittenti;
    </p>
<p align="justify">
      (iii) approvazione da parte delle Banche dell’Operazione e del Piano di Ristrutturazione del Debito, a termini e condizioni ritenuti soddisfacenti dagli Investitori;
    </p>
<p align="justify">
      (iv) approvazione da parte di Unicredit S.p.A., quale parte del patto parasociale su azioni FonSai, sottoscritto con Premafin in data 8 luglio 2011, dell’Operazione e rinegoziazione dell’accordo di investimento stipulato da Unicredit S.p.A. con Premafin in data 22 marzo 2011;
    </p>
<p align="justify">
      (v) l’ottenimento di tutte le autorizzazioni necessarie al perfezionamento dell’Operazione da parte delle Autorità competenti;
    </p>
<p align="justify">
      (vi) la mancata effettuazione da parte di Premafin o di qualsiasi società del Gruppo Premafin/FonSai di atti o operazioni che possano contrastare l’Operazione ovvero il conseguimento degli obiettivi della medesima;
    </p>
<p align="justify">
      (vii) la mancata approvazione da parte dell’assemblea straordinaria o di altro organo competente di Premafin o di qualsiasi società del Gruppo Premafin/FonSai di fusioni, scissioni, aumenti di capitale, o altre operazioni riservate alla competenza dell’assemblea straordinaria o di altro organo competente che possano contrastare l’Operazione, ivi inclusa
      l’operazione di cui al progetto di integrazione con Unipol Gruppo Finanziario S.p.A., comunicata al pubblico in data 29 gennaio 2012.
    </p>
<p align="justify">
      L’Offerta ha carattere vincolante e, qualora accettata entro il termine dell’8 marzo 2012, sarà considerata a tutti gli effetti tra gli Investitori e Premafin come un accordo avente ad oggetto l’obbligo di addivenire alla stipula di un contratto definitivo e al perfezionamento dell’Operazione.
    </p>
<p align="justify">
      L’Offerta, nei termini sopra rappresentati, postula un accordo tra gli Investitori che prevede l’acquisto (per effetto dell’eventuale futura sottoscrizione dell’Aumento di Capitale Riservato) di azioni Premafin.
    </p>
<p>
      Tale accordo può essere qualificato alla stregua di un accordo parasociale rilevante, ai sensi dell’art. 122, comma 5, lett. c) del TUF ("Patto") e, come tale, oggetto dei relativi adempimenti pubblicitari.
    </p>
<p>
<strong>2. Società i cui strumenti finanziari sono oggetto del Patto</strong>
</p>
<p>
      L’Emittente è Premafin, società per azioni, con sede legale in <span lang="JA">Roma, via Guido d’Arezzo n. 2,</span> le cui azioni sono quotate al Mercato Telematico Azionario organizzato e gestito da Borsa Italiana S.p.A., il cui capitale sociale ammontava, alla Data di Sottoscrizione, a Euro 410.340.220, suddiviso in n. 410.340.220 azioni senza valore nominale.
    </p>
<p>
<strong>3. Strumenti finanziari oggetto del Patto</strong>
</p>
<p>
      Ad oggi, gli Investitori non detengono, direttamente o indirettamente, alcuna azione Premafin o strumento finanziario che attribuisce diritti di acquisto o sottoscrizione di azioni Premafin o diritti di voto ai sensi dell’art. 2351, ultimo comma, c.c..
    </p>
<p>
<strong>4. Soggetti aderenti al Patto</strong>
</p>
<p>
      I soggetti aderenti al Patto sono:
    </p>
<p>
      (i) Sator Capital Limited, società di diritto inglese, avente sede legale in Londra (Regno Unito), 14 Golden Square, iscritta al Registro delle Imprese al n. 6428281, in nome e per conto del fondo di <i>private equity</i> Sator Private Equity Fund, "A" L.P.; e
    </p>
<p>
      (ii) Palladio Finanziaria S.p.A., società avente sede legale in Vicenza, alla via SS. Padana vs Verona, 6, capitale sociale di Euro 239.900.179, iscritta al Registro Imprese di Vicenza, con codice fiscale e numero di iscrizione 03402170249.
    </p>
<p align="justify">
<strong>5. Controllo dell’Emittente in virtù del Patto</strong>
</p>
<p>
      In forza delle pattuizioni contenute nel Patto, ad oggi, nessuno degli Investitori esercita, individualmente o congiuntamente, il controllo su Premafin, non detenendo gli stessi Investitori alcuna azione Premafin o strumento finanziario che attribuisce diritti di acquisto o sottoscrizione di azioni Premafin o diritti di voto ai sensi dell’art. 2351, ultimo comma c.c.. Qualora
      l’Offerta venisse accettata da Premafin e si desse esecuzione all’Operazione con la sottoscrizione dell’Aumento di Capitale Riservato, gli Investitori giungeranno a detenere una partecipazione non inferiore al 60% del capitale ordinario di Premafin.
    </p>
<p>
<strong>6. Contenuto del Patto</strong>
</p>
<p>
      Alla Data di Sottoscrizione, gli Investitori hanno convenuto di presentare congiuntamente l’Offerta.
    </p>
<p>
<strong>7. Durata del Patto</strong>
</p>
<p>
      Il Patto ha durata fino: (i) alla Data di Scadenza; ovvero (ii) in caso di accettazione dell’Offerta da parte di Premafin, al perfezionamento dell’Operazione.
    </p>
<p>
<strong>8. Deposito del Patto</strong>
</p>
<p align="justify">
      La notizia della proroga dell’Offerta è stata depositata in data 12 marzo 2012, presso l'Ufficio del Registro delle Imprese di Roma.
    </p>
<p align="justify">
      La presente comunicazione è effettuata congiuntamente da SCL, anche per conto di SPEF e Palladio.
    </p>
<p>
      12 marzo 2012
    </p>
<p>
<strong>[PG.3.12.2]