/strong>
</p>
<hr/>
<p align="center">
<strong>PREMAFIN FINANZIARIA SPA - HOLDING DI PARTECIPAZIONI</strong>
</p>
<p>
      Ai sensi dell'art. 122 del D.Lgs. n. 58/1998 ("<strong>TUF</strong>") e degli artt. 127 e ss. del Regolamento approvato con delibera Consob n. 11971/1999 e successive modifiche ed integrazioni (il "<strong>Regolamento Consob</strong>"), si rende noto quanto segue.
    </p>
<p>
<strong>1. Premessa</strong>
</p>
<p>
      In data 11 novembre 2005 (la "<strong>Data di Sottoscrizione</strong>") le società di seguito indicate (singolarmente il "<strong>Socio Sindacato</strong>" e congiuntamente i "<strong>Soci Sindacati</strong>"):
    </p>
<p>
      (i) Canoe Securities S.A., con sede in Lussemburgo, 3, Place Dargent, L 1413, capitale sociale di Euro 16.785.230,57 i.v., codice fiscale 97419380155 ("<strong>Canoe</strong>"), società controllata da Giulia Maria Ligresti;
    </p>
<p>
      (ii) Hike Securities S.A., con sede in Lussemburgo, 19, Rue du Kircheberg, L 1858, capitale sociale di Euro 16.785.230,57 i.v., codice fiscale 97419370156 ("<strong>Hike</strong>"), società controllata da Jonella Francesca Ligresti;
    </p>
<p>
      (iii) Limbo Invest S.A., con sede in Lussemburgo, 6, Avenue Marie-Therese, L 2132, capitale sociale di Euro 16.785.230,57 i.v., codice fiscale 97419360157 ("<strong>Limbo</strong>"), società controllata da Gioacchino Paolo Ligresti;
    </p>
<p>
      (iv) Sinergia Holding di Partecipazioni S.p.A., con sede in Roma, via Guido d'Arezzo 2, capitale di Euro 5.610.000 i.v., codice fiscale 08289780150 ("<strong>Sinergia</strong>"), società controllata da Starlife S.A. ("<strong>Starlife</strong>": Starlife è una società con sede in Lussemburgo, 4, Rue du Marchè aux Herbes, L 1728, codice fiscale
      97419390154; il capitale sociale di Starlife, pari a Euro 9.521.672 i.v., è posseduto: quanto al 25% da Giulia Maria Ligresti; quanto al 25% da Jonella Francesca Ligresti; quanto al 25% da Gioacchino Paolo Ligresti; quanto al 25% da Salvatore Ligresti; nessun soggetto controlla Starlife ai sensi dell'art. 93 TUF);
    </p>
<p>
      (v) Immobiliare Costruzioni IM.CO. S.p.A., con sede in Roma, via Guido d'Arezzo n. 2, capitale di Euro 10.000.000, codice fiscale 03884600580 ("<strong>Imco</strong>"), società controllata indirettamente da Starlife, per il tramite di Sinergia (Imco, Sinergia e Starlife congiuntamente il "<strong>Gruppo Starlife</strong>");
    </p>
<p>
      hanno stipulato un patto parasociale rilevante ai sensi dell'art. 122 TUF (il "<strong>Patto</strong>") avente ad oggetto le azioni ordinarie detenute, alla Data di Sottoscrizione, dai Soci Sindacati nella Premafin Finanziaria S.p.A. Holding di Partecipazioni, emittente quotato al Mercato Telematico Azionario organizzato e gestito da Borsa Italiana S.p.A.
      ("<strong>Premafin</strong>" o anche l'"<strong>Emittente</strong>"), il cui capitale sociale ammontava, alla Data di Sottoscrizione, ad Euro 318.664.480,00, rappresentato da n. 318.664.480 azioni ordinarie Premafin del valore nominale di Euro 1,00 ciascuna.
    </p>
<p>
      Si segnala che:
    </p>
<p>
<strong>(a)</strong> nell'ultimo periodo di esercizio dei "Warrant Premafin" (come di seguito definiti), i Soci Sindacati hanno esercitato i Warrant Premafin posseduti e conseguentemente sottoscritto nuove azioni ordinarie dell'Emittente, per complessive n. 40.710.192 azioni, come di seguito riportato: <strong>(a)1.</strong> Canoe ha sottoscritto n. 9.623.950 azioni,
      corrispondenti a n. 14.435.925 Warrant Premafin esercitati; <strong>(a)2.</strong> Hike ha sottoscritto n. 9.623.950 azioni, corrispondenti a n. 14.435.925 Warrant Premafin esercitati; <strong>(a)3.</strong> Limbo ha sottoscritto n. 9.623.950 azioni, corrispondenti a n. 14.435.925 Warrant Premafin esercitati; <strong>(a)4.</strong> Sinergia ha sottoscritto n. 9.919.668 azioni,
      corrispondenti a n. 14.879.502 Warrant Premafin esercitati; <strong>(a)5.</strong> Imco ha sottoscritto n. 1.918.674 azioni, corrispondenti a n. 2.878.011 Warrant Premafin esercitati;
    </p>
<p>
<strong>(b)</strong> per effetto dell'integrale esercizio dei Warrant Premafin (come di seguito definiti), il capitale sociale dell'Emittente ammonta ad Euro 410.340.220,00, rappresentato da n. 410.340.220 azioni ordinarie Premafin del valore nominale di Euro 1,00 ciascuna (le "<strong>Azioni Premafin</strong>");
    </p>
<p>
<strong>(c)</strong> nel periodo 28 novembre-30 novembre 2005 Sinergia ha effettuato sul mercato regolamentato acquisti per complessive n. 500.000 Azioni Premafin;
    </p>
<p>
<strong>(d)</strong> nel periodo 28 novembre-14 dicembre 2005 Imco ha effettuato sul mercato regolamentato acquisti per complessive n. 9.300.000 Azioni Premafin;
    </p>
<p>
<strong>(e)</strong> nel periodo 15 dicembre-19 dicembre 2005 Imco ha effettuato sul mercato regolamentato acquisti per complessive n. 1.200.000 Azioni Premafin;
    </p>
<p>
<strong>(f)</strong> in data 19 dicembre 2005, Imco ha acquisito complessive n. 4.650.000 Azioni Premafin di cui:
    </p>
<p>
      - n. 1.550.000 da Canoe;
    </p>
<p>
      - n. 1.550.000 da Hike; e
    </p>
<p>
      - n. 1.550.000 da Limbo;
    </p>
<p>
<strong>(g)</strong> ai sensi delle disposizioni del Patto, le Azioni Premafin acquistate e/o sottoscritte dai Soci Sindacati, di cui ai precedenti punti <strong>(a)</strong>, <strong>(c),</strong> <strong>(d) (e) ed (f)</strong>, sono state apportate al Patto;
    </p>
<p>
<strong>(f)</strong> per effetto di quanto sopra, alla data del 31 dicembre 2005 il Patto aggrega le Azioni Premafin detenute dai Soci Sindacati e quindi complessive n. 179.383.983 Azioni Premafin rappresentanti il 43,716% del capitale sociale dell'Emittente, come indicato al successivo punto 3.
    </p>
<p>
<strong>2. Tipo di accordo</strong>
</p>
<p>
      Le pattuizioni parasociali contenute nel Patto sono riconducibili ad un patto di consultazione, ad un sindacato di voto e ad un sindacato di blocco rilevanti a norma dell'art. 122 TUF.
    </p>
<p>
<strong>3. Strumenti finanziari oggetto del Patto</strong>
</p>
<p>
      Il Patto aggrega le Azioni Premafin in possesso dei Soci Sindacati e quindi, alla data del 31 dicembre 2005, complessive n. 179.383.983 Azioni Premafin rappresentanti il 43,716% del capitale sociale dell'Emittente, come indicato nella tabella che segue:
    </p>
<table border="1" cellpadding="3" cellspacing="0" class="basicTable" width="100%">
<tbody>
<tr valign="top">
<td>
<strong>Soci Sindacati</strong>
</td>
<td align="right">
<strong>n. Azioni Premafin possedute</strong>
</td>
<td align="right">
<strong>% sul totale delle Azioni Premafin <sup>(*)</sup></strong>
</td>
<td align="right">
<strong>% sul totale delle<br/>
            Azioni Premafin aggregate nel Patto</strong>
</td>
</tr>
<tr valign="top">
<td>
<strong>Canoe <sup>(**)</sup></strong>
</td>
<td align="right">
            38.201.101
          </td>
<td align="right">
            9,310
          </td>
<td align="right">
            21,296
          </td>
</tr>
<tr valign="top">
<td>
<strong>Hike <sup>(**)</sup></strong>
</td>
<td align="right">
            38.201.101
          </td>
<td align="right">
            9,310
          </td>
<td align="right">
            21,296
          </td>
</tr>
<tr valign="top">
<td>
<strong>Limbo <sup>(**)</sup></strong>
</td>
<td align="right">
            38.201.101
          </td>
<td align="right">
            9,310
          </td>
<td align="right">
            21,296
          </td>
</tr>
<tr valign="top">
<td>
<strong><em>Gruppo Starlife</em></strong>
</td>
<td align="right">
<em>64.780.563</em>
</td>
<td align="right">
<em>15,787</em>
</td>
<td align="right">
<em>36,112</em>
</td>
</tr>
<tr valign="top">
<td>
<strong>- Sinergia</strong>
</td>
<td align="right">
            41.495.580
          </td>
<td align="right">
            10,112
          </td>
<td align="right">
            23,132
          </td>
</tr>
<tr valign="top">
<td>
<strong>- Imco</strong>
</td>
<td align="right">
            23.284.983
          </td>
<td align="right">
            5,675
          </td>
<td align="right">
            12,980
          </td>
</tr>
<tr valign="top">
<td>
<strong>Totale</strong>
</td>
<td align="right">
<strong>179.383.866</strong>
</td>
<td align="right">
<strong>43,716</strong>
</td>
<td align="right">
<strong>100,000</strong>
</td>
</tr>
</tbody>
</table>
<br/>
<br/>
<br/>
<br/>
<p>
      (*) percentuale calcolata sul capitale sociale dell'Emittente, pari Euro 410.340.220,00, rappresentato da n. 410.340.220 Azioni Premafin del valore nominale di Euro 1,00 ciascuna.
    </p>
<p>
      (**) le Azioni Premafin possedute dal Socio Sindacato sono intestate fiduciariamente alla Compagnia Fiduciaria Nazionale S.p.A.
    </p>
<p>
      I Soci Sindacati si sono obbligati ad apportare al Patto tutte le Azioni Premafin acquistate, sottoscritte o ricevute in assegnazione gratuita nel rispetto dei limiti di cui al successivo punto 4. (le Azioni Premafin possedute dai Soci Sindacati alla Data di Sottoscrizione e le ulteriori Azioni Premafin di cui i Soci Sindacati dovessero entrare i possesso nel corso della vigenza del Patto,
      nei limiti e con l'osservanza degli obblighi in esso stabiliti, sono di seguito denominate le "<strong>Azioni Sindacate</strong>"). Detto obbligo è stato assunto dai Soci Sindacati anche ai sensi dell'art. 1381 c.c., in relazione alle eventuali compravendite effettuate da società dai medesimi controllate ai sensi dell'art. 2359 c.c. Analogo obbligo è
      stato assunto dal soggetto controllante il Socio Sindacato.
    </p>
<p>
<strong>4. Limiti all'acquisto di Azioni Premafin e obbligo di apporto al Patto</strong>
</p>
<p>
<strong>4.1.</strong> I Soci Sindacati si obbligano a non effettuare, direttamente ovvero attraverso società fiduciarie o per interposta persona, alcun acquisto di Azioni Premafin o di strumenti finanziari che consentano l'acquisto o la sottoscrizione di Azioni Premafin senza il preventivo benestare dell'Assemblea del Patto di cui al successivo punto 6.
      (l'"<strong>Assemblea del Patto</strong>"), in conformità alla procedura di seguito indicata.
    </p>
<p>
      Ciascun Socio Sindacato che intenda acquistare Azioni Premafin o strumenti finanziari che consentano l'acquisto o la sottoscrizione di Azioni Premafin, dovrà previamente informare per iscritto il Presidente del Patto di cui al successivo punto 6. (il "<strong>Presidente del Patto</strong>") affinché questi:
    </p>
<p>
      a) verifichi se, al prospettato acquisto, non consegua il superamento della soglia prevista dall'art. 106 TUF (richiamato dall'art. 109 TUF) e dall'art. 46 del Regolamento Consob;
    </p>
<p>
      b) convochi, entro 10 giorni dal ricevimento della richiesta, l'Assemblea del Patto, per deliberare sull'eventuale concessione del benestare all'acquisto.
    </p>
<p>
      Non sono considerati in contrasto con le disposizioni di cui al presente punto 4.1. le sottoscrizioni e le assegnazioni di Azioni Premafin conseguenti all'esercizio del diritto d'opzione attribuito in attuazione di aumenti di capitale o di diritti di assegnazione <em>ex</em> art. 2442 c.c., né le sottoscrizioni di Azioni Premafin conseguenti all'esercizio dei "Warrant
      Premafin HP 2002-2005" (assegnati gratuitamente agli azionisti dell'Emittente in forza della delibera dell'assemblea straordinaria del 28 aprile 2000 e della delibera del Consiglio di Amministrazione dell'11 luglio 2002, prorogati nel loro termine di esercizio fino al 15 novembre 2005 per effetto della delibera dell'assemblea straordinaria del 10 novembre 2003; i
      "<strong>Warrant Premafin</strong>") posseduti da ciascun Socio Sindacato alla Data di Sottoscrizione. Ai fini di quanto precede i Soci Sindacati hanno dichiarato di possedere alla Data di Sottoscrizione: (a) quanto a Canoe, n. 14.435.927 Warrant Premafin; (b) quanto ad Hike, n. 14.435.927 Warrant Premafin; (c) quanto a Limbo, n. 14.435.927 Warrant Premafin; (d) quanto a Sinergia,
      n. 14.879.503 Warrant Premafin; (e) quanto a Imco, n. 2.878.013 Warrant Premafin.
    </p>
<p>
<strong>4.2.</strong> I Soci Sindacati si sono dati reciprocamente atto e hanno riconosciuto che la stipula del Patto e l'apporto delle Azioni Sindacate non comporta l'obbligo di promuovere un'offerta pubblica di acquisto sulla totalità delle Azioni Premafin, previsto dagli artt. 106 e 109 TUF. Ciascuno di essi si è impegnato, per sé e per imprese dal medesimo
      controllate ai sensi dell'art. 2359, comma 1, nn. 1) e 2), c.c. e dell'art. 93 TUF, a non porre in essere azioni, comportamenti, accordi, patti o intese in qualunque forma stipulati, che facciano sorgere l'obbligo, solidale a carico dei Soci Sindacati, di promuovere un'offerta pubblica di acquisto di Azioni Premafin, ai sensi delle applicabili disposizioni del TUF e del
      Regolamento Consob.
    </p>
<p>
<strong>5. Vincoli alla cessione delle Azioni Sindacate</strong>
</p>
<p>
<strong>5.1.</strong> I Soci Sindacati, salvo quanto previsto al successivo punto 5.2., si sono impegnati a non vendere, alienare o cedere sotto qualsiasi forma le Azioni Sindacate, né a trasferire a terzi, sotto qualsiasi forma l'esercizio dei diritti ad esse inerenti.
    </p>
<p>
<strong>5.2.</strong> In deroga a quanto previsto al precedente punto 5.1., le Azioni Sindacate sono in tutto o in parte trasferibili dai Soci Sindacati a società controllate a norma dell'art. 2359, comma 1, c.c., ovvero dai Soci Sindacati ai soggetti che ne hanno il controllo, a condizione che ne diano previa notizia al Presidente del Patto, unitamente alla dichiarazione del
      soggetto rilevatario di accettazione di tutte le disposizioni previste dal Patto. Il Socio Sindacato che si sia avvalso di tale facoltà resta comunque obbligato, in caso di cessione della sua controllata o di riduzione della sua partecipazione in detta società al disotto del limite di cui dell'art. 2359, comma 1, c.c., a riacquistare le Azioni Sindacate. Analogo obbligo di
      riacquistare le Azioni Sindacate è assunto dal soggetto controllante il Socio Sindacato, qualora intenda disporre della maggioranza <em>ex</em> art. 2359 c.c. comma 1, n. 1), c.c., nel Socio Sindacato o nelle altre controllate cui le Azioni Sindacate fossero state trasferite a norma del presente punto 5.2., fermo restando che qualora muti nel Socio Sindacato il socio di controllo,
      l'Assemblea del Patto avrà la facoltà di escluderlo dal Patto.
    </p>
<p>
<strong>5.3.</strong> Fermi restando tutti i vincoli di cui ai precedenti punti 5.1. e 5.2., sono consentite vendite di Azioni Sindacate tra i Soci Sindacati nel rispetto della procedura prevista nel Patto. Detta procedura prevede: (i) il diritto di rilievo pro-quota di ciascun Socio Sindacato (il "<strong>Diritto di Rilievo</strong>") fissato in proporzione al numero delle Azioni
      Sindacate dal medesimo possedute rispetto al totale delle Azioni Sindacate, con esclusione di quelle possedute dal Socio Sindacato venditore; (ii) ove uno o più Soci Sindacati non esercitino il loro Diritto di Rilievo o lo esercitino solo parzialmente, e non sia perciò possibile giungere ad un'integrale ripartizione delle Azioni Sindacate offerte in vendita, quelle non
      acquistate verranno offerte nuovamente a quei Soci Sindacati che abbiano esercitato il Diritto di Rilievo; la quota a ciascuno spettante verrà in tal caso fissata proporzionalmente al numero delle Azioni Sindacate da ciascuno possedute rispetto al totale delle Azioni Sindacate in possesso dei Soci Sindacati che intendano esercitare nuovamente il Diritto di Rilievo.
    </p>
<p>
<strong>5.4.</strong> Qualora, in occasione di emissione di Azioni Premafin a pagamento, uno o più Soci Sindacati non intendano esercitare, in tutto o in parte, il rispettivo diritto d'opzione, i diritti di opzione non esercitati saranno tempestivamente offerti pro-quota agli altri Soci Sindacati, a cura del Presidente del Patto. In caso di rilievo parziale dei diritti si
      ricorrerà alla procedura di cui al precedente punto 5.3.(ii), restando inteso che tale procedura dovrà comunque essere conclusa almeno tre giorni prima della chiusura del mercato dei diritti per dar modo al Socio Sindacato venditore di cedere sul mercato i diritti che non fossero stati rilevati dagli altri Soci Sindacati.
    </p>
<p>
<strong>6. Organi del Patto</strong>
</p>
<p>
      Organi del Patto sono l'Assemblea del Patto e il Presidente del Patto.
    </p>
<p>
<u>Assemblea del Patto</u>
</p>
<p>
<em>Composizione e convocazione dell'Assemblea del Patto</em>
</p>
<p>
      L'Assemblea del Patto, composta da un rappresentante indicato da ciascuno dei Soci Sindacati, si riunisce su convocazione del Presidente del Patto ogniqualvolta il medesimo lo consideri opportuno (mediante avviso recante l'elenco delle materie da trattare, ove ciò sia consentito dalle applicabili disposizioni di legge, almeno cinque giorni prima della riunione e almeno un
      giorno prima della riunione, in caso di urgenza), ovvero quando due Soci Sindacati ne facciano richiesta (in tal caso, l'Assemblea del Patto dovrà essere convocata non oltre dieci giorni dal ricevimento, da parte del Presidente del Patto, della relativa istanza scritta dei due Soci Sindacati). Fermo restando il rispetto di ogni applicabile normativa di legge o regolamentare, la
      convocazione dell'Assemblea del Patto sarà comunque effettuata per data anteriore di almeno un giorno o di cinque giorni a quella, rispettivamente, del consiglio di amministrazione o dell'assemblea dell'Emittente chiamati a deliberare su materie di competenza dell'Assemblea del Patto.
    </p>
<p>
<em>Riunioni e competenze dell'Assemblea del Patto</em>
</p>
<p>
      L'Assemblea del Patto si riunisce almeno due volte l'anno, di cui una in occasione dell'approvazione della relazione semestrale di Premafin e una in occasione dell'approvazione del progetto di bilancio di Premafin, per esaminare i seguenti argomenti: (a) le linee generali di sviluppo di Premafin; (b) l'andamento semestrale e i risultati annuali di Premafin e delle sue
      principali controllate; (c) la realizzazione di nuovi investimenti o di disinvestimenti rilevanti da parte di Premafin; (d) le modifiche statutarie di Premafin; (e) più in generale tutti gli argomenti di competenza dell'assemblea degli azionisti dell'Emittente, sia in sede ordinaria che in sede straordinaria. L'Assemblea del Patto si riunisce anche per deliberare in ordine:
      (f) alle operazioni aventi ad oggetto Azioni Premafin di cui al precedente punto 4.; (g) alla nomina del Presidente del Patto; (h) all'ammissione di nuovi Soci Sindacati (l'ammissione di nuovi Soci Sindacati deve essere deliberata dall'Assemblea del Patto su proposta di almeno tre Soci Sindacati); (i) all'esclusione di singoli Soci Sindacati, nel caso di cui al punto 5.2.
      che precede e nel caso di violazione di uno degli obblighi previsti nel Patto; (l) all'eventuale risoluzione anticipata del Patto.
    </p>
<p>
<em>Deliberazioni dell'Assemblea del Patto</em>
</p>
<p>
      (i) L'Assemblea del Patto delibera con il voto favorevole dei partecipanti che rappresentino la maggioranza delle Azioni Sindacate.
    </p>
<p>
      (ii) I Soci Sindacati, per tutta la durata del Patto, eserciteranno il diritto di voto nelle assemblee dell'Emittente in conformità alle delibere assunte dall'Assemblea del Patto ancorché essi fossero stati assenti o dissenzienti. Tuttavia il Socio Sindacato dissenziente che dichiari per iscritto nel corso dell'Assemblea del Patto di non volersi adeguare alle delibere
      assunte, potrà esprimere liberamente il proprio voto nell'assemblea di Premafin. Qualora nel corso dell'Assemblea del Patto non venisse raggiunta la maggioranza richiesta dal precedente punto (i), ciascun Socio Sindacato potrà esprimere liberamente il proprio voto nell'assemblea dell'Emittente.
    </p>
<p>
      (iii) I Soci Sindacati faranno quanto possibile per partecipare a tutte le riunioni dell'Assemblea del Patto che verranno convocate e faranno ogni ragionevole sforzo diretto a far sì che le delibere dell'Assemblea del Patto vengano assunte all'unanimità e siano dirette ad evitare che si verifichino le situazioni di cui al secondo e terzo periodo del precedente punto
      (ii).
    </p>
<p>
<u>Presidente del Patto</u>
</p>
<p>
<em>Nomina del Presidente del Patto</em>
</p>
<p>
      Il Presidente del Patto è nominato dall'Assemblea del Patto e può essere scelto anche tra persone diverse dai rappresentanti indicati dai Soci Sindacati nell'Assemblea del Patto. In caso di impedimento, dimissioni o altra causa di cessazione dall'incarico del Presidente del Patto, l'Assemblea del Sindacato, convocata su proposta di almeno due Soci Sindacati,
      provvederà ad una nuova nomina, con il voto favorevole della maggioranza, calcolata per numero di Azioni Sindacate, dei Soci Sindacati.
    </p>
<p>
<em>Funzioni del Presidente del Patto</em>
</p>
<p>
      Il Presidente del Patto svolge le seguenti funzioni: (a) convoca e presiede, senza diritto di voto nel caso in cui non abbia anche veste di Socio Sindacato, le riunioni dell'Assemblea del Patto, redige i verbali delle relative riunioni e cura l'esecuzione delle delibere da essa assunte; (b) custodisce i documenti di interesse del Patto; (c) vigila sul rispetto delle disposizioni
      contenute nel Patto da parte dei Soci Sindacati; (d) cura il corretto svolgimento delle procedure previste per i casi di operazioni aventi ad oggetto Azioni Premafin e Azioni Sindacate di cui ai precedenti punti 4. e 5.; (e) provvede affinché siano osservati gli obblighi di comunicazione e di pubblicità derivanti dalla sottoscrizione del Patto previsti dalle disposizioni di legge
      e di regolamento <em>pro tempore</em> vigenti; (f) riceve le comunicazioni dei Soci Sindacati; (g) fornisce agli stessi tutte le informazioni sui fatti di rilievo relativi al Patto.
    </p>
<p>
<strong>7. Soggetto controllante ai sensi dell'art. 93 TUF</strong>
</p>
<p>
      Nessuno dei Soci Sindacati esercita, tramite la partecipazione al Patto, il controllo sull'Emittente ai sensi dell'art. 93 TUF.
    </p>
<p>
<strong>8. Durata del Patto</strong>
</p>
<p>
      Il Patto avrà durata sino al 31 ottobre 2008. Tre mesi prima della scadenza l'Assemblea del Patto si riunirà per discuterne l'eventuale proroga o l'eventuale modifica.
    </p>
<p>
<strong>9. Deposito del Patto</strong>
</p>
<p>
      Il Patto sarà depositato presso il Registro delle Imprese di Roma nei termini di legge.
    </p>
<p>
      10 gennaio 2006
    </p>
<p>
<strong>[PG.1.06.1]