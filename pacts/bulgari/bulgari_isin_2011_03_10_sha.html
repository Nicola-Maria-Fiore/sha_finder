/strong>
</p>
<hr/>
<p align="center">
<strong> </strong><strong><u>BULGARI S.p.A. –LVMH –Moet Hennessy Louis Vuitton</u></strong>
</p>
<p>
      In data 5 marzo 2011 i Signori Paolo Bulgari, Nicola Bulgari, Francesco Trapani (i “<strong>Signori Bulgari - Trapani</strong>”), attualmente legati da un patto di sindacato di cui alle scritture in data 18 maggio 1995 e 14 ottobre 1997, modificato in data 1 dicembre 2009 (il “<strong>Patto Bulgari</strong>”), e Bulgari S.p.A. (la
      “<strong>Bulgari</strong>” o la “<strong>Società</strong>”) hanno stipulato con LVMH - Moet Hennessy Louis Vuitton S.A.S.(“<strong>LVMH</strong>”) e Groupe Arnault S.A.S. (“<strong>GA</strong>”), nella sua qualità di azionista di controllo di LVMH, un accordo (l’”<strong>Accordo di Conferimento</strong>”) avente ad
      oggetto il conferimento della partecipazione che gli stessi deterranno in Bulgari alla data del Closing (come di seguito definito) – attualmente sindacata e rappresentata da n. 152.486.348 azioni corrispondenti a circa il 50,43% del capitale sociale della Società – in favore di LVMH (il “<strong>Conferimento</strong>”) a fronte del quale riceveranno azioni di
      nuova emissione di LVMH (le “<strong>Azioni LVMH</strong>”).
    </p>
<p>
      Il Conferimento verrà effettuato dopo il pagamento del dividendo 2010 da parte di Bulgari e LVMH ed una volta completate le procedure di legge previste dalle legislazioni antitrust interessate dall’operazione. Salvo diverso accordo delle parti, in ogni caso, l’Accordo di Conferimento cesserà e dovrà considerarsi privo di qualsiasi effetto se l’effettivo
      trasferimento delle azioni Bulgari non avrà luogo entro il 31 dicembre 2011.
    </p>
<p>
      Nell’ambito dell’Accordo di Conferimento sono previste alcune pattuizioni relative alla <em>governance</em> della Società in relazione alle quali vengono posti in essere gli adempimenti previsti dall’articolo 122 del D. Lgs. 24 febbraio 1998, n. 58 e successive modifiche (il “<strong>TUF</strong>”) e dalle applicabili disposizioni della delibera Consob n.
      11971 del 14 maggio 1999 e successive modifiche.
    </p>
<p>
      Si fa, altresì, presente che le pattuizioni delle clausole dell’Accordo di Conferimento aventi ad oggetto azioni LVMH vengono pubblicate unitamente alle altre anche se diverranno rilevanti ai sensi dell’articolo 122 del TUF solo a partire dal momento del conferimento a LVMH della partecipazione di controllo detenuta dalla Famiglia Bulgari - Trapani.
    </p>
<p>
      Inoltre, dal momento del conferimento a LVMH della partecipazione di controllo in Bulgari, il Patto Bulgari sottoscritto dalla Famiglia Bulgari - Trapani si intenderà cessato e privo di ogni ulteriore effetto. 
    </p>
<p>
<strong>A) Società i cui strumenti finanziari sono oggetto delle pattuizioni parasociali</strong>
</p>
<p>
      (i)         Bulgari S.p.A., con sede in Roma, Via dei Condotti n. 11, iscritta presso il Registro delle Imprese di Roma al n. 00388360588, avente, alla data dell’Accordo di Conferimento, un capitale sociale pari a Euro 21.164.196,27, rappresentato da numero 302.345.661 azioni ordinarie da nominali Euro 0,07 ciascuna. Le azioni della Società
      sono ammesse alle negoziazioni sul Mercato Telematico Azionario organizzato e gestito da Borsa Italiana S.p.A..
    </p>
<p>
      (ii)        LVMH MOET HENNESSY LOUIS VUITTON, con sede in Parigi, Avenue Montaigne, iscritta presso il Registro delle Imprese di Parigi al n. 775 670 417, avente, alla data dell’Accordo di Conferimento, un capitale sociale pari a Euro 146.917.176,3, rappresentato da numero 489.723.921 azioni da nominali Euro 0,30 ciascuna. Le azioni di LVMH sono
      ammesse alle negoziazioni sull’Euronext - NYSE di Parigi.
    </p>
<p>
<strong>B) Parti dell’Accordo di Conferimento in relazione alle pattuizioni parasociali relative alla Società</strong>
</p>
<p>
      - LVMH Moet Hennessy Louis Vuitton, società di diritto francese, con sede in Parigi, 22 Av. Montaigne, 75008, quotata presso il NYSE – Euronext di Parigi;
    </p>
<p>
      - Groupe Arnault S.A.S., società di diritto francese, con sede in Parigi, 41 Avenue Montaigne, 75008;
    </p>
<p>
      - Paolo Bulgari, nato a Roma, l’8 ottobre 1937, codice fiscale BLGPLA37R08H501C;
    </p>
<p>
      - Nicola Bulgari, nato a Roma il 16 gennaio 1941, codice fiscale BLGNCL41A16H501Y; e
    </p>
<p>
      - Francesco Trapani, nato a Roma il 10 marzo 1957, codice fiscale TRPFNC57C10H501E.
    </p>
<p>
<strong>C)</strong> <strong>Azioni rilevanti ai fini delle pattuizioni parasociali</strong>
</p>
<p>
      Le azioni rilevanti ai fini delle pattuizioni parasociali sono:
    </p>
<p>
      (i)         tutte le azioni che saranno detenute, direttamente o indirettamente, da LVMH in Bulgari, all’esito del Conferimento e della conseguente offerta pubblica di acquisto obbligatoria che LVMH dovrà promuovere, a valle del Conferimento, sull’intero capitale sociale della Società (l’“<strong>Offerta Pubblica
      d’Acquisto</strong>”);
    </p>
<p>
      (ii)        tutte le azioni LVMH detenute, direttamente o indirettamente, da GA, alla data dell’Accordo di Conferimento pari a n. 233.760.436 azioni LVMH corrispondenti a circa il 47,64% del capitale sociale di LVMH ed a circa il 63,66% delle azioni aventi diritto di voto, nonché tutte le ulteriori azioni LVMH che saranno detenute da GA;
    </p>
<p>
      (iii)       tutte le azioni LVMH che saranno detenute, direttamente o indirettamente, dai Signori Bulgari - Trapani.
    </p>
<p>
<strong>D)</strong> <strong>Contenuto e durata delle pattuizioni parasociali</strong>
</p>
<p>
<em>I.          Disposizioni relative a Bulgari</em>
</p>
<p>
      Nel periodo compreso tra la data del Conferimento (il “<strong>Closing</strong>”) e la data di completamento dell’Offerta Pubblica d’Acquisto, i Signori Bulgari-Trapani si sono impegnati a cooperare e ad agire in buona fede al fine di far sì che (i) al Closing una persona designata da LVMH sia cooptata nel consiglio di amministrazione di Bulgari e (ii) dopo
      l’approvazione del comunicato dell’emittente relativo all’Offerta Pubblica d’Acquisto, tutti gli amministratori di Bulgari si dimettano al fine di consentire la nomina da parte di una convocanda assemblea ordinaria della Società di un nuovo consiglio di amministrazione composto da un massimo di 9 membri e nel quale siano presenti anche i Signori Bulgari-Trapani.
    </p>
<p>
      Inoltre, nel periodo successivo al Closing, LVMH si è obbligata nei confronti dei Signori Bulgari-Trapani e della Società: (a) a non cambiare per almeno 10 anni dalla data del Closing la denominazione sociale di Bulgari, (b) a non spostare da Roma per almeno 5 anni dalla data del Closing la sede legale e il quartier generale di Bulgari, (c) a continuare a nominare per un periodo
      di almeno 6 anni dalla data del Closing i Signori Paolo Bulgari e Nicola Bulgari come amministratori di Bulgari, nominando altresì Paolo Bulgari come presidente e Nicola Bulgari come vice-presidente della Società, (d) a non modificare fintanto che rimarranno amministratori di Bulgari la posizione e il trattamento economico percepito dai Signori Paolo Bulgari e Nicola Bulgari nella
      loro qualità, (e) a mantenere il trattamento economico dei dipendenti e del <em>management</em> del Gruppo Bulgari. Inoltre i <em>managers</em> di Bulgari e del Gruppo Bulgari avranno la possibilità di partecipare ai piani di <em>stock option</em> riservati da LVMH ai propri <em>managers</em> di corrispondente livello. LVMH si è, altresì, obbligata a conservare al Signor
      Francesco Trapani la posizione di amministratore delegato di Bulgari per tutto il periodo necessario a completare – da un punto di vista organizzativo e manageriale – l’integrazione industriale tra LVMH e Bulgari.
    </p>
<p>
      Infine, nel periodo successivo al Closing e fino alle relative date di prescrizione, LVMH si è impegnata (fatta eccezione per i casi di dolo o colpa grave) (i) ad astenersi (e a fare in modo che le altre società facenti parte del gruppo LVMH ovvero la Società si astengano) dal votare o intraprendere un’azione di responsabilità contro i precedenti amministratori e
      sindaci di Bulgari o del gruppo Bulgari e (ii) a tenere indenni e manlevati gli amministratori e i sindaci di Bulgari o del gruppo Bulgari in carica alla data del Closing in relazione a responsabilità scaturenti da fatti occorsi fino alla data del Closing.
    </p>
<p>
<em>II.         Disposizioni relative a LVMH</em>
</p>
<p>
      Finchè i Signori Bulgari-Trapani ed i loro eredi deterranno una partecipazione complessivamente pari ad almeno il 2,5% del capitale sociale di LVMH, avranno diritto di designare congiuntamente un amministratore ed un censore (soggetto che partecipa alle riunioni dell’organo amministrativo, ma privo del diritto di voto) di LVMH. GA farà quanto in suo potere al fine di
      consentire ai Signori Bulgari - Trapani ed ai loro eredi di nominare un secondo amministratore in luogo del censore. Finchè i Signori Bulgari - Trapani ed i loro eredi deterranno una partecipazione complessivamente pari ad almeno il 2% del capitale sociale di LVMH, avranno il diritto di designare congiuntamente un amministratore di LVMH.
    </p>
<p>
      I Signori Bulgari - Trapani ed i loro eredi continueranno a godere dei diritti di cui sopra anche ove la partecipazione dagli stessi detenuta in LVMH dovesse ridursi al di sotto del 2,5% a seguito di un aumento del capitale sociale di LVMH da essi non sottoscritto.
    </p>
<p>
      Inoltre, alla data del Closing, il Signor Francesco Trapani sarà nominato responsabile della Divisione Orologi &amp; Gioielli di LVMH a condizioni non peggiorative rispetto a quelle dell’attuale incarico presso il gruppo Bulgari.
    </p>
<p>
      Infine, i Signori Bulgari - Trapani si sono impegnati, anche per i loro eredi, con riferimento alle Azioni LVMH che riceveranno in scambio a fronte del conferimento dell’attuale partecipazione sindacata, complessivamente pari a circa il 50,43%, a non cedere o altrimenti disporre (i) della totalità delle stesse per un periodo di 6 mesi dalla data del Closing; (ii) di più del
      50% delle stesse durante il periodo compreso tra il primo giorno del settimo mese e l’ultimo giorno del dodicesimo mese successivo alla data del Closing; (iii) di più dell’80% delle stesse durante il periodo compreso tra il primo giorno del tredicesimo mese e l’ultimo giorno del diciottesimo mese successivo alla data del Closing. Tali impegni verranno automaticamente
      meno se GA ridurrà la propria partecipazione di controllo in LVMH complessivamente al di sotto del 33%
    </p>
<p>
<strong>E) Ufficio del Registro delle Imprese</strong>
</p>
<p>
      Le pattuizioni dell’Accordo di Conferimento sopra richiamate sono state depositate in data 9 marzo 2011 presso il Registro delle Imprese di Roma.
    </p>
<p>
      10 marzo 2011
    </p>
<p>
<strong>[BP.2.11.1]