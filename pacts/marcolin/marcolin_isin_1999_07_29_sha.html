/b>
</p>
<hr/>
<p align="center">
<strong> MARCOLIN S.P.A. </strong>
</p>
<p>
      In data 26.4.1999 tra: <strong>Dolce&amp;Gabbana S.p.A.</strong>, con sede in Milano, Piazza Umanitaria n. 2 ("<strong><em>D&amp;G</em></strong>"), <strong>S.I.R.E.F. S.p.A.</strong>, con sede in Milano, Via Matteotti n. 1 ("<strong><em>SIREF</em></strong>"), il <strong>Sig. Giovanni Marcolin Coffen</strong>, nato a Domegge di Cadore (BL), il 13.2.1931, e la
      <strong>Sig.ra Maria Giovanna Zandegiacomo</strong>, nata ad Auronzo di Cadore, il 25.4.1933 (di seguito congiuntamente denominati le "<strong><em>Parti</em></strong>"e, singolarmente, la "<strong><em>Parte</em></strong>"), è stato sottoscritto un patto (il "<strong><em>Patto</em></strong>") avente ad oggetto le azioni (le
      "<strong><em>Azioni</em></strong>") di Marcolin S.p.A. ("<strong><em>Marcolin</em></strong>") e che prevede fra l'altro:
    </p>
<blockquote>
<p>
        (a) vincoli relativi all'alienazione di una certa percentuale delle Azioni;
      </p>
<p>
        (b) obblighi di comunicazione o consultazione preventiva o successiva in caso di vendita a terzi di parte delle Azioni detenute;
      </p>
<p>
        (c) disposizioni relative alla nomina di un amministratore di Marcolin.
      </p>
</blockquote>
<p>
      Il Patto risulta essere accessorio al trasferimento (perfezionato in data 20.5.1999) di una quota del 6% del capitale azionario della Società prima dell'Offerta Pubblica da parte di PRUDENTIA, Fondo Comune di Investimento Mobiliare chiuso di diritto italiano gestito da FIDIA - Fondo Interbancario di Investimento Azionario S.p.A. a Dolce&amp;Gabbana Consultadoria e Partecipacoies
      S.A. (società di diritto portoghese con sede in Funchal), società del Gruppo Dolce &amp; Gabbana.
    </p>
<p>
<strong>Soggetti aderenti al Patto e Azioni da essi detenute</strong>
</p>
<p>
      Il capitale sociale di Marcolin S.p.A. è suddiviso in 45.378.000 Azioni del valore nominale di Lire 1.000 ciascuna, possedute dalle Parti nelle seguenti proporzioni (*):
    </p>
<table border="1" cellpadding="4" cellspacing="0" width="100%">
<tbody>
<tr valign="top">
<td align="middle" width="309">
<strong>Socio</strong>
</td>
<td align="middle" width="271">
<strong>Numero Azioni</strong>
</td>
<td align="middle" width="375">
<strong>Percentuale sul Capitale</strong>
</td>
</tr>
<tr valign="top">
<td width="309">
            S.I.R.E.F.
          </td>
<td align="right" width="271">
            23.415.048
          </td>
<td align="right" width="375">
            51,60%
          </td>
</tr>
<tr valign="top">
<td width="309">
            D&amp;G
          </td>
<td align="right" width="271">
            2.268.000
          </td>
<td align="right" width="375">
            5,00%
          </td>
</tr>
<tr valign="top">
<td width="309">
            Giovanni Marcolin Coffen
          </td>
<td align="right" width="271">
            544.524
          </td>
<td align="right" width="375">
            1,44%
          </td>
</tr>
<tr valign="top">
<td width="309">
            Maria Giovanna Zandegiacomo
          </td>
<td align="right" width="271">
            505.476
          </td>
<td align="right" width="375">
            1,34%
          </td>
</tr>
</tbody>
</table>
<blockquote>
<p>
        (*) i dati di cui sopra sono stati elaborati ipotizzando l'integrale collocamento delle Azioni nel contesto dell'Offerta Globale.
      </p>
</blockquote>
<p>
      Il Sig. Giovanni Marcolin Coffen detiene, direttamente (1,44%) ed indirettamente tramite SIREF, il controllo di Marcolin.
    </p>
<p>
<strong>Esistenza di vincoli alla cessione delle Azioni</strong>
</p>
<p>
      Nell'ambito del Patto, le Parti hanno in particolare stabilito che:
    </p>
<blockquote>
<p>
        1) D&amp;G non potrà vendere il 2% delle Azioni per un periodo di tre anni, triennio che avrà inizio il primo giorno utile per la negoziazione delle Azioni sul Mercato Telematico Azionario (il "<strong><em>Primo Giorno</em></strong>"), mentre potrà vendere il residuo 3% delle Azioni soltanto decorsi sei mesi dal Primo Giorno (salva la preventiva autorizzazione
        espressa congiuntamente in forma scritta da HSBC plc e Unicredito Italiano S.p.A.);
      </p>
<p>
        2) D&amp;G dovrà informare SIREF nel caso in cui abbia venduto a terzi una quantità di Azioni uguale o minore al 40% della quantità media delle Azioni scambiate sulla Borsa Titoli di Milano nei precedenti trenta giorni;
      </p>
<p>
        3) D&amp;G dovrà dare a SIREF un preavviso pari a due giorni di mercato aperto, nel caso in cui intendesse vendere una quantità di Azioni superiore al quaranta percento della quantità media di Azioni scambiate in Borsa nei precedenti trenta giorni o una quantità di Azioni compresa tra lo 0,5% e l'1% del capitale di Marcolin.
      </p>
<p>
        4) D&amp;G dovrà preventivamente consultarsi con SIREF nel caso in cui intendesse vendere una quantità di Azioni compresa tra l'1% ed il 3% del capitale di Marcolin.
      </p>
</blockquote>
<p>
      Nell'ambito del Patto, SIREF, il Sig. Giovanni Marcolin Coffen e la Sig.ra Maria Giovanna Zandegiacomo si sono inoltre impegnati alla convocazione, prima della data dell'ottenimento del nulla osta alla pubblicazione del Prospetto Informativo da parte della CONSOB, di un'assemblea di Marcolin per la nomina come amministratore di Marcolin della Dr.ssa Cristiana Ruella in quanto
      soggetto a tale scopo designato dalla D&amp;G. Tale assemblea si è tenuta in data 05.05.1999 e ha nominato la Dr.ssa Cristiana Ruella amministratore di Marcolin con effetto dalle ore 00:00 della data di inizio dell'Offerta Pubblica.
    </p>
<p>
<strong>Organi del Patto</strong>
</p>
<p>
      Non esistono organi del Patto.
    </p>
<p>
<strong>Durata del Patto e rinnovo</strong>
</p>
<p>
      Il Patto ha durata triennale a partire dal Primo Giorno e le Parti si sono impegnate a rinegoziare in buona fede le pattuizioni di cui sopra nei venti giorni precedenti la scadenza del triennio.
    </p>
<p>
      I suddetti obblighi diverranno automaticamente inefficaci tra le Parti qualora il Sig. Giovanni Marcolin Coffen non disponesse più del controllo di Marcolin.
    </p>
<p>
      L'accordo in oggetto sarà depositato presso l'Ufficio del Registro delle Imprese di Belluno nei termini di legge.
    </p>
<p>
      29 Luglio 1999
    </p>
<p>
<b>PATTO SCADUTO IN DATA 19 LUGLIO 2002</b>
</p>
<p>
<b>[MC.1.99.1]