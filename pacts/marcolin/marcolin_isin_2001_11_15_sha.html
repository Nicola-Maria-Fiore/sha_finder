<html>
<head>
<title>
      MARCOLIN SPA - Estratto dei patti parasociali
    </title>
<meta content="stp" name="subjectList"/>
<meta content="147375" name="linkid"/>
<meta content="MARCOLIN SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="MARCOLIN SPA " name="societa"/>
<meta content="stpatti" name="ss_table"/>
<meta content="2012-12-10" name="date"/>
<meta content="stpatti" name="tipo"/>
<meta content="N;rallo;1355487198885" name="synchro"/>
<meta content="130339" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<strong> MARCOLIN S.P.A. </strong>
</p>
<p>
      In data 5 novembre 2001 tra
    </p>
<ul>
<li>
        il Signor <strong>Giovanni Marcolin Coffen</strong>;<br/>
</li>
<li>
        ed i Signori <strong>Paul Diaz-Asper</strong> e <strong>Odalys Diaz-Asper</strong> (di seguito congiuntamente i "<em>Diaz</em>");
      </li>
</ul>
<p>
      è stato sottoscritto un accordo (di seguito il "<em>Patto</em>") avente ad oggetto le azioni ordinarie (di seguito le "<em>Azioni</em>") Marcolin S.p.A. (di seguito la "<em>Società</em>").
    </p>
<p>
<strong>Strumenti finanziari oggetto del "<em>Patto</em>"</strong>
</p>
<p>
      Azioni ordinarie Marcolin S.p.A. negoziate presso il Mercato Telematico Azionario, organizzato e gestito da Borsa Italiana S.p.A..
    </p>
<p>
      La società Marcolin S.p.A. ha sede in Domegge di Cadore (BL) Via Noai n. 31, codice fiscale e numero di Iscrizione al Registro delle Imprese di Belluno 01774690273.
    </p>
<p>
<strong>Azioni apportate dagli aderenti al "<em>Patto</em>"</strong>
</p>
<p>
      Le "<em>Azioni</em>" apportate al "<em>Patto</em>" sono quelle che saranno acquistate dai "<em>Diaz</em>" per il tramite di una o più Società di Intermediazione Mobiliare, da loro stessi incaricate ed istruite, alle quali gli stessi conferiranno mandato e forniranno la provvista affinché provvedano, entro il termine di 96 giorni dalla data di
      stipula del "<em>Patto</em>", ad acquistare al meglio sul mercato, anche in più soluzioni, le "<em>Azioni</em>" per un controvalore pari a complessivi USD 600.000. Nei due anni successivi alla stipula del "<em>Patto</em>" i medesimi aderenti si sono impegnati ad effettuare, a determinate condizioni ed entro determinate scadenze, ulteriori acquisti di
      "<em>Azioni</em>" per un controvalore pari a complessivi USD 450.000, suddiviso in tranche di USD 225.000 per ogni anno.
    </p>
<p>
<strong>Soggetti aderenti al "<em>Patto</em>"</strong>
</p>
<ul>
<li>
<strong>Giovanni Marcolin Coffen</strong> nato a Domegge di Cadore (BL) il 13 febbraio 1931, residente a Domegge di Cadore in viale Tiziano n. 96, cittadino italiano, codice fiscale CFFGNN31B13D330O;<br/>
</li>
<li>
<strong>Paul Diaz-Asper</strong> nato a Cuba il 12 gennaio 1942, residente negli Stati Uniti d'America a Coral Cables, 803, N. Greenway Drive, Florida 33134, cittadino statunitense;<br/>
</li>
<li>
<strong>Odalys Diaz-Asper</strong> nata a Cuba il 19 dicembre 1963, residente negli Stati Uniti d'America a Coral Cables, 803, N. Greenway Drive, Florida 33134, cittadina statunitense;
      </li>
</ul>
<p>
<strong>Soggetto che in virtù del "<em>Patto</em>" esercita il controllo della "<em>Società</em>"</strong>
</p>
<p>
      Il controllo della "<em>Società</em>" non è influenzato dagli accordi stipulati dagli aderenti al "<em>Patto</em>".
    </p>
<p>
<strong>Contenuto e finalità del "<em>Patto</em>"</strong>
</p>
<p>
      Gli accordi prevedono, fra le altre cose:
    </p>
<blockquote>
<p>
        (a) l'impegno unilaterale e congiunto, da parte dei "<em>Diaz</em>" ad acquistare le "<em>Azioni</em>" per un investimento iniziale di complessivi USD 600.000 e di un ulteriore ed eventuale investimento futuro pari a complessivi USD 450.000;
      </p>
<p>
        (b) subordinatamente all'esecuzione, anche parziale, dell'investimento di cui alla lettera (a), specifiche pattuizioni in ordine all'impegno da parte dei "<em>Diaz</em>" di mantenere la proprietà, sia in forma diretta che indiretta, delle "<em>Azioni</em>" - acquistate dai medesimi in forza del "<em>Patto</em>" - fino alla scadenza del
        "<em>Patto</em>" medesimo;
      </p>
<p>
        (c) specifiche previsioni disciplinanti le modalità ed i termini di trasferimento delle "<em>Azioni</em>" acquistate dai "<em>Diaz</em>", in forza del "<em>Patto</em>";
      </p>
<p>
        (d) un diritto di prelazione spettante a Giovanni Marcolin Coffen sulle "<em>Azioni</em>" acquistate dai "<em>Diaz</em>"in forza del "<em>Patto</em>", o su parte delle stesse, e dagli stessi cedute al verificarsi di determinati accadimenti;
      </p>
<p>
        (e) un diritto di covendita (Tag Along Right) <strong></strong>a favore dei "<em>Diaz</em>" qualora Giovanni Marcolin Coffen cessi di essere, direttamente e/o indirettamente, il principale azionista della "<em>Società</em>"ed a condizione che tale situazione si verifichi a seguito dell'accettazione di un'offerta di acquisto formulata da un terzo che non
        determini la necessità di promuovere un'Offerta Pubblica di Acquisto ai sensi degli articoli 102 e seguenti del D.Lgs. 24 febbraio 1998, n. 58.
      </p>
</blockquote>
<p>
<strong>Esistenza di vincoli alla cessione delle azioni</strong>
</p>
<p>
      Gli accordi prevedono, subordinatamente all'esecuzione, anche parziale, dell'investimento di cui al punto che precede, specifiche pattuizioni in ordine all'impegno da parte dei "<em>Diaz</em>" di mantenere la proprietà, sia in forma diretta che indiretta, delle "A<em>zioni</em>" - acquistate dai medesimi in forza del "<em>Patto</em>" - fino
      alla scadenza del "<em>Patto</em>" medesimo. L'impegno verrà meno nel caso in cui si verifichino gli accadimenti - indicati nel paragrafo intitolato <strong>Recesso dal "<em>Patto</em>" -</strong> che determinano la risoluzione degli accordi. La cessione delle "<em>Azioni</em>" da parte dei "<em>Diaz</em>" sarà sempre possibile con il
      consenso scritto di Giovanni Marcolin Coffen.
    </p>
<p>
<strong>Durata del "<em>Patto</em>"</strong>
</p>
<p>
      Il "<em>Patto</em>" ha durata a tempo determinato e scadrà in data 23 febbraio 2004.
    </p>
<p>
<strong>Ufficio del Registro delle Imprese presso cui il patto è depositato</strong>
</p>
<p>
      L'accordo sarà depositato presso l'Ufficio del Registro delle Imprese di Belluno nei termini di legge.
    </p>
<p>
<strong>Tipo di patto</strong>
</p>
<p>
      Il "<em>Patto</em>" rientra nel novero dei patti parasociali contemplati nell'articolo 122 comma 5, lettere b) e c) del D.Lgs. 24 febbraio 1998, n. 58.
    </p>
<p>
<strong>Organi del "<em>Patto</em>"</strong>
</p>
<p>
      Non esistono organi del "<em>Patto</em>".
    </p>
<p>
<strong>Recesso dal "<em>Patto</em>"</strong>
</p>
<p>
      Il <strong>"</strong><em>Patto</em><strong>"</strong> potrà essere risolto o terminare anticipatamente rispetto alla scadenza del 23 febbraio 2004 nel caso in cui:
    </p>
<ul>
<li>
        il Sig. Paul Diaz-Asper cessi di rivestire la qualifica di lavoratore dipendente della società di diritto americano Marcolin USA Inc.;<br/>
</li>
<li>
        Il Sig. Giovanni Marcolin Coffen cessi di essere, direttamente e/o indirettamente, il principale azionista di Marcolin S.p.A..
      </li>
</ul>
<p>
<strong>Clausole penali</strong>
</p>
<p>
      La violazione dell'obbligo assunto dai "<em>Diaz</em>" di detenere le "<em>Azioni</em>" sino alla scadenza del "<em>Patto</em>" comporterà il pagamento, a favore di Giovanni Marcolin Coffen, di una somma pari al 33% di quanto ricavato dalla vendita delle azioni, a titolo di liquidazione forfetaria del danno.
    </p>
<p>
<strong>Soggetto presso il quale le "<em>Azioni</em>" saranno depositate</strong>
</p>
<p>
      Le "<em>Azioni</em>" acquistate in forza del "<em>Patto</em>" saranno depositate presso gli intermediari finanziari (SIM) indicati al paragrafo intitolato <strong>Azioni apportate dagli aderenti al "<em>Patto</em>"</strong>.
    </p>
<p>
      15 Novembre 2001
    </p>
<p>
<b>[MC.2.01.1]