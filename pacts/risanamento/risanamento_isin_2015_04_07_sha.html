/strong>
</p>
<p>
<strong>PATTO VENUTO MENO PER IL RAGGIUNGIMENTO DEGLI SCOPI IVI PREVISTI</strong>
</p>
<hr/>
<p align="center">
<strong>RISANAMENTO SPA</strong>
</p>
<p>
      Ai sensi dell’articolo 122 del Decreto Legislativo 24 febbraio 1998 n. 58, come successivamente modificato e integrato (il “<strong>TUF</strong>”) e degli articoli 129 e seguenti del regolamento emittenti approvato con delibera CONSOB del 19 maggio 1999 e successive modifiche ed integrazioni, si rende noto il contenuto del patto parasociale (il
      “<strong>Patto</strong>” o l’”<strong>Accordo</strong>”), sottoscritto in data 3 aprile 2015 da Banca Popolare di Milano SCRL e UniCredit S.p.A. ed avente ad oggetto un obbligo di (i) deposito di una <strong></strong>lista per l’elezione del consiglio di amministrazione (la “<strong>Lista</strong>”) e (ii) voto della stessa Lista (e comunque
      del candidato in essa indicato), in vista della prossima assemblea ordinaria di Risanamento S.p.A., convocata per il giorno 29 aprile 2015, in prima convocazione e 30 aprile 2015, in seconda convocazione, per deliberare, tra l’altro, sulla nomina di un nuovo consiglio di amministrazione (l’“<strong>Assemblea</strong>”).
    </p>
<p>
      Il Patto aggrega complessive n. 515.103.182 azioni ordinarie Risanamento, rappresentative del 28,603% del capitale sociale della stessa, come indicato al Punto C che segue, dove viene specificato altresì il numero delle azioni apportate da ciascuna parte e la percentuale rappresentata da tali azioni rispetto al capitale sociale e al totale delle azioni conferite al Patto.
    </p>
<p>
<strong>A. Società i cui strumenti finanziari sono oggetto del Patto</strong>
</p>
<p>
      Risanamento S.p.A., con sede in Milano, Via R. Bonfadini n. 148, iscritta al Registro delle Imprese di Milano al n. 01916341207, capitale sociale sottoscritto e versato Euro 382.301.503,75, suddiviso in n. 1.800.844.234  azioni ordinarie, prive di valore nominale (“<strong>Risanamento</strong>”).
    </p>
<p>
<strong>B. Soggetti aderenti al Patto</strong>
</p>
<p>
      I partecipanti al Patto sono i seguenti soggetti (i “<strong>Partecipanti</strong>” e, congiuntamente, le “<strong>Parti</strong>”).
    </p>
<p>
      I Partecipanti sono:
    </p>
<p>
<strong>(1) Banca Popolare di Milano - Società Cooperativa a responsabilità Limitata</strong>, società cooperativa a responsabilità limitata con sede legale in Milano, Piazza Filippo Meda n. 4, capitale sociale sottoscritto e versato al 31/12/2014 euro 3.365.439.319,02, codice fiscale e numero di iscrizione presso il Registro delle Imprese di Milano 00715120150, iscritta
      all’Albo delle Banche al n. 5584.8 nonché all’Albo Nazionale delle Società Cooperative al n. A109641, capogruppo del Gruppo Bancario “Bipiemme - Banca Popolare di Milano”, iscritto all’Albo dei Gruppi Bancari, aderente al Fondo Interbancario di Tutela dei Depositi e al Fondo Nazionale di Garanzia (“BPM”); e
    </p>
<p>
<strong>(2) UniCredit S.p.A.,</strong> società per azioni con sede legale in  Roma, Via Alessandro Specchi n. 16, capitale sociale pari ad euro 19.905.773.742,24,  interamente versato, codice fiscale e numero di iscrizione presso il Registro delle Imprese di Roma 00348170101, iscritta all’Albo delle Banche al n. 2008.1 e Capogruppo del Gruppo Bancario UniCredit aderente
      al Fondo Interbancario di Tutela dei Depositi e al Fondo Nazionale di Garanzia (“UC”).
    </p>
<p>
<strong>C. Azioni Oggetto del Patto</strong>
</p>
<p>
      I Partecipanti sono azionisti di Risanamento, secondo le seguenti percentuali:
    </p>
<div align="center">
<table border="1" cellpadding="0" cellspacing="0" width="100%">
<tbody>
<tr>
<td valign="top" width="250">
<p align="center">
<strong>Socio</strong>
</p>
</td>
<td valign="top" width="142">
<p align="center">
<strong>Numero di azioni ordinarie</strong>
</p>
</td>
<td valign="top" width="158">
<p align="center">
<strong>Percentuale sul totale delle azioni ordinarie emesse</strong>
</p>
</td>
<td valign="top" width="158">
<p align="center">
<strong>Percentuale sulle azioni ordinarie vincolate al Patto</strong>
</p>
</td>
</tr>
<tr>
<td valign="top" width="250">
<p align="center">
                BPM
              </p>
</td>
<td valign="top" width="142">
<p align="center">
                162.930.496
              </p>
</td>
<td valign="top" width="158">
<p align="center">
                  9,047%
              </p>
</td>
<td valign="top" width="158">
<p align="center">
                31,631%
              </p>
</td>
</tr>
<tr>
<td valign="top" width="250">
<p align="center">
                UC
              </p>
</td>
<td valign="top" width="142">
<p align="center">
                352.172.686
              </p>
</td>
<td valign="top" width="158">
<p align="center">
                19,556%
              </p>
</td>
<td valign="top" width="158">
<p align="center">
                68,369%
              </p>
</td>
</tr>
</tbody>
</table>
</div>
<p>
<strong>D. Contenuto del Patto</strong>
</p>
<p>
      Il Patto contiene clausole parasociali tali da ricomprenderlo nella categoria dei sindacati di voto di cui all’articolo 122 del TUF.
    </p>
<p>
      In particolare, il Patto prevede un obbligo a:
    </p>
<p>
      (a) presentare congiuntamente la Lista, con il nominativo del dott. Franco Carlo Papa, quale candidato;
    </p>
<p>
      (b) depositare congiuntamente la Lista con le modalità indicate nell’avviso di convocazione dell’Assemblea e in conformità alle disposizioni normative e statutarie applicabili; e
    </p>
<p>
      (c) esercitare i diritti di voto, relativi a tutte le azioni Risanamento di cui le Parti siano titolari, a favore della Lista (e comunque a favore del candidato ivi elencato).
    </p>
<p>
<strong>E. Durata del Patto</strong>
</p>
<p>
      Avendo ad oggetto esclusivamente gli obblighi delle Parti relativi alla Lista e al voto della stessa nell’Assemblea, l’Accordo, che è stato sottoscritto in data 3 aprile 2015, avrà efficacia sino al completamento dell’Assemblea.
    </p>
<p>
<strong>F.  Controllo</strong>
</p>
<p>
      Nessuna delle Parti, in virtù del Patto, esercita il controllo su Risanamento, ai sensi dell’articolo 93 del TUF.
    </p>
<p>
<strong>G. Obblighi di deposito e comunicazione al mercato</strong>
</p>
<p>
      Contestualmente alla sua pubblicazione sul quotidiano Milano Finanza, il presente estratto è inviato a Risanamento, che ne cura la diffusione al pubblico, con le modalità indicate ai sensi delle disposizioni regolamentari applicabili e anche sul sito www.risanamentospa.com. Del Patto sarà altresì data pubblicità mediante il deposito presso il Registro delle Imprese
      di Milano entro l’8 aprile 2015.
    </p>
<p>
      7 aprile 2015
    </p>
<p>
<strong>[RL.6.15.1]