/strong>
</p>
<hr/>
<p align="center">
<strong>Gruppo Coin S.P.A.</strong>
</p>
<p align="left">
      Ai sensi dell’articolo 122 del d.lgs. n. 58/1998, come successivamente modificato ed integrato e degli articoli 129 e seguenti del Reg. Consob n. 11971/1999, le società Rinascente Upim S.r.l., Carpaccio Investimenti S.p.A. e Gruppo Coin S.p.A. comunicano che in data 17 <strong></strong>dicembre 2009 hanno perfezionato un contratto quadro d’investimento ed un accordo
      integrativo (complessivamente, il “<strong>Patto</strong>”) contenenti talune previsioni di natura parasociale.
    </p>
<p align="left">
<strong>1. Società i cui strumenti finanziari sono oggetto del Patto</strong>
</p>
<p align="left">
      La società i cui strumenti finanziari sono oggetto del Patto è Gruppo Coin S.p.A., con sede in Venezia Mestre, Via Terraglio 17, codice fiscale e numero di iscrizione presso il registro delle imprese di Venezia 04850790967, le cui azioni ordinarie sono negoziate sul Mercato MTA, organizzato e gestito da Borsa Italiana S.p.A.
    </p>
<p align="left">
<strong>2. Soggetti aderenti al Patto ed azioni conferite allo stesso</strong>
</p>
<p align="left">
      Rinascente Upim S.r.l., con sede in Milano, viale Bianca Maria 25, codice fiscale e numero di iscrizione presso il registro delle imprese di Milano 04784200968 (in seguito “<strong>RU</strong>”) conferirà al Patto tutte le azioni ordinarie di Gruppo Coin che verranno ad essa assegnate (la “<strong>Partecipazione RU</strong>”) quale corrispettivo del
      trasferimento a favore di Gruppo Coin di almeno il 98% del capitale sociale di Upim S.r.l., con sede legale in Milano, Via Gallarate 184 (la “<strong>Upim</strong>”). Il numero esatto di azioni che verranno assegnate a RU e che costituiranno, di conseguenza, la Partecipazione RU non è, allo stato, definito. La Partecipazione RU sarà comunque costituita da un numero
      massimo di 10.713.998 azioni ordinarie di Gruppo Coin le quali rappresenteranno non più del 7,5% del capitale sociale di Gruppo Coin post-Aumento di Capitale (come in seguito definito) e non più del 9,53% delle azioni complessivamente conferite al Patto da tutti i partecipanti.
    </p>
<p align="left">
      Carpaccio Investimenti S.p.A., con sede in Milano, Via San Primo 4, codice fiscale e numero di iscrizione presso il registro delle imprese di Milano 04850800964 (in seguito “<strong>Carpaccio</strong>”), la quale conferisce al Patto n. 99.164.975 azioni ordinarie di Gruppo Coin (la “<strong>Partecipazione Carpaccio</strong>”), rappresentanti, il 75,046% del capitale
      sociale di quest’ultima alla data odierna (non tenendo, pertanto, in considerazione l’Aumento di Capitale) e non meno del 88,19% delle azioni complessivamente conferite al Patto da tutti i partecipanti.
    </p>
<p align="left">
      Gruppo Coin S.p.A., con sede in Venezia Mestre, Via Terraglio 17, codice fiscale e numero di iscrizione presso il registro delle imprese di Venezia 04850790967(in seguito “<strong>Gruppo Coin</strong>” e, unitamente a RU e Carpaccio, le “<strong>Parti</strong>”), conferisce al Patto le n. 2.558.426 azioni di Gruppo Coin stessa (le “<strong>Azioni
      Proprie</strong>”), rappresentanti il 1,93% del capitale sociale di Gruppo Coin alla data odierna (non tenendo, pertanto, in considerazione l’Aumento di Capitale) e non meno del 2,28% delle azioni complessivamente conferite al Patto da tutti i partecipanti.
    </p>
<p align="left">
      Si segnala che le informazioni sopra riportate potrebbero variare in ragione delle modalità di esecuzione del Patto; in particolare, il numero di azioni che costituiranno la Partecipazione RU non è allo stato definito, fermo restando che RU dovrà conferire al Patto tutte le azioni emesse a suo favore o ad essa assegnate a fronte del conferimento in/trasferimento a favore di
      Gruppo Coin di quote al capitale sociale di Upim. Le eventuali variazioni saranno comunicate ai sensi di legge.
    </p>
<p align="left">
<strong>3. Contenuto del Patto</strong>
</p>
<p align="left">
      Ai termini ed alle condizioni del Patto, Gruppo Coin si impegna a sottoporre alla propria assemblea dei soci una proposta di aumento di capitale in natura riservato a RU (o a società nominata dalla stessa ai sensi dell’art. 1401 c.c., di seguito “<strong>Newco</strong>”) da sottoscrivere e liberare mediante conferimento in natura di una quota rappresentante almeno il
      98% del capitale sociale di Upim con emissione di massime n. 10713.998 azioni ordinare di Gruppo Coin stessa (l’ “<strong>Aumento di Capitale</strong>”).  A propria volta RU si impegna a sottoscrivere e liberare, o far sì che Newco sottoscriva e liberi, l’Aumento di Capitale mediante conferimento di una quota rappresentante almeno il 98% del capitale
      sociale di Upim. Gruppo Coin potrà, inoltre, esercitare un’opzione di acquisto avente ad oggetto fino al 30% del capitale sociale di Upim a fronte di un corrispettivo costituito da azioni proprie detenute in portafoglio da Gruppo Coin stessa; in tale caso, l’obbligo di sottoscrizione dell’Aumento di Capitale sarà eseguito mediante conferimento della quota residua
      del capitale sociale di Upim non oggetto dell’opzione di acquisto.
    </p>
<p align="left">
      Subordinatamente all’avverarsi delle condizioni sospensive stabilite dal Patto (in particolare, la sottoscrizione da parte delle banche finanziatrici di Gruppo Coin e di Carpaccio degli accordi finanziari necessari in relazione all’operazione – gli “<strong>Accordi Finanziari</strong>” e l’avveramento di talune condizioni sospensive previste da tali
      accordi finanziari; il rilascio da parte delle banche finanziatrici di Upim delle necessarie autorizzazioni e consensi e la sottoscrizione da parte delle stesse dei necessari accordi; l’assunzione da parte di dirigenti di Gruppo Coin dell’impegno a sottoscrivere un aumento di capitale di Gruppo Coin stessa per un importo non inferiore ad Euro 8 milioni), Carpaccio sarà
      tenuta ad intervenire all’assemblea di Gruppo Coin chiamata a deliberare in merito all’Aumento di Capitale e ad esprimere voto favorevole a tale delibera. A tale fine, Carpaccio attribuirà la delega a partecipare all’assemblea, con istruzioni di voto prefissate, all’Avv. Michele Carpinelli, ovvero ad altro professionista di comune fiducia delle Carpaccio e RU e
      che fosse dalle stesse concordato, con espresso impegno a considerare tale delega irrevocabile, in quanto rilasciata anche nell’interesse di RU. L’obbligo delle parti di procedere all’esecuzione del Patto è inoltre sospensivamente condizionato all’ottenimento delle necessarie autorizzazioni anti-trust ed all’avveramento delle ulteriori condizioni
      sospensive stabilite dagli Accordi Finanziari.
    </p>
<p align="left">
      Gruppo Coin e Carpaccio si impegnano sino alla data di sottoscrizione e liberazione dell’Aumento di Capitale (la “<strong>Data di</strong> <strong>Esecuzione</strong>”) a non porre in essere né approvare operazioni di natura straordinaria sul capitale sociale di Gruppo Coin o sulle azioni dallo stesso rappresentate o comunque a non porre in essere atti, operazioni o
      comportamenti che possano pregiudicare l’interesse di RU nell’operazione disciplinata dal Patto o la fattibilità dell’esecuzione dello stesso; sono espressamente esclusi da tale divieto: (i) eventuali aumenti di capitale che siano riservati al management di Gruppo Coin, entro il limite massimo di Euro 8,5 milioni, nonché (ii) un finanziamento soci 
      subordinato PIK da parte di Carpaccio per un ammontare massimo pari a Euro 26,5 milioni.
    </p>
<p align="left">
      Gruppo Coin si impegna a non disporre delle Azioni Proprie sino alla Data di Esecuzione, se non in conformità al Patto.
    </p>
<p align="left">
      Ai sensi del Patto, RU si impegna a non trasferire, né direttamente né indirettamente, vendere, offrire in vendita, neppure a termine, né in tutto né in parte, la Partecipazione RU, a non disporre in altro modo a non costituire vincoli o assegnare altri diritti a terzi in relazione alla stessa, per un periodo di 24 (ventiquattro) mesi dalla Data di Esecuzione (il
      “<strong>Lock-Up</strong>”). E’ invece espressamente consentita sin d’ora (i) la vendita di tutta o parte della Partecipazione RU a Carpaccio ai sensi di un’opzione di acquisto concessa alla stessa, la quale è oggetto di separata pubblicazione; (ii) la vendita dei diritti d’opzione inerenti alla Partecipazione RU; (iii) l’adesione ad eventuali
      offerte pubbliche di acquisto o di scambio aventi ad oggetto azioni di Gruppo Coin. A garanzia degli obblighi di indennizzo assunti da RU, questa sarà tenuta a depositare azioni rappresentanti il 25% della Partecipazione RU presso un intermediario nominato congiuntamente da RU e Gruppo Coin.
    </p>
<p align="left">
<strong>4. Deposito dell'Accordo presso l'Ufficio del Registro delle Imprese</strong>
</p>
<p align="left">
      Il Patto oggetto della presente pubblicazione sarà depositato presso il Registro delle Imprese di Venezia nei termini di legge.
    </p>
<p align="left">
<strong>5. Durata e rinnovo del Patto</strong>
</p>
<p align="left">
      Gli impegni assunti da Gruppo Coin e da Carpaccio ai sensi del Patto esauriscono i loro effetti alla Data di Esecuzione dello stesso. L’impegno di Lock-Up assunto da RU ha durata di 24 mesi decorrenti dalla Data di Esecuzione. Non è previsto alcun rinnovo del Patto.
    </p>
<p align="left">
      22 dicembre 2009
    </p>
<p align="left">
<strong>[GD.4.09.1]