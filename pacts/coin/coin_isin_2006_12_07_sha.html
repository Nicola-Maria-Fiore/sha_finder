/strong>
</p>
<hr/>
<p align="center">
<strong>GRUPPO COIN S.P.A.</strong>
</p>
<p>
<strong>1. Società i cui strumenti finanziari sono oggetto del patto parasociale</strong>Financiére Tintoretto S.A., una società (<i>société anonyme</i>) assoggettata alle leggi del Lussemburgo, con sede legale in Rue Guillaume Kroll 5, L-1882, Lussemburgo, capitale sociale di Euro 498.375, iscritta presso il Registro del Commercio e delle Imprese del Lussemburgo al
      n. B 89 680 (di seguito "<b>Tintoretto</b>").
    </p>
<p>
      A seguito dell'acquisizione da parte di Bellini Investimenti S.p.A. (di seguito "<b>Bellini Investimenti</b>") del 62,916% del capitale sociale di Gruppo Coin S.p.A. ("<b>Gruppo Coin"</b>), società le cui azioni sono quotate sul Mercato Telematico Azionario (di seguito "<b>MTA</b>"), avvenuta in data 18 maggio 2005, i fondi PAI Europe III – A
      FCPR, PAI Europe III – B FCPR, PAI Europe III – C FCPR, PAI Europe III – D FCPR, PAI Europe III – D2 FCPR, PAI Europe III – A, PAI Europe III – B, PAI Europe III – B2, PAI Europe III – B3, PAI Europe III – B4, PAI Europe III – B5, PAI Europe III – B6, PAI Europe III – B7, PAI Europe III – B8, PAI Europe III
      – C e PAI Europe III – C2 (di seguito gli "<b>Investitori Finanziari</b>"), Finanziaria Coin S.r.l. (di seguito "<b>Fincoin</b>") (gli Investitori Finanziari e Fincoin sono congiuntamente di seguito denominati gli "<b>Aderenti al Patto</b>"), il Sig. Vittorio Coin, il Sig. Piergiorgio Coin, il Sig. Piero Coin, la Sig.ra Marta Coin, la Sig.ra
      Francesca Coin, il Sig. Marco Coin (quali soci di Fincoin) ed altri soggetti hanno stipulato, in pari data, un patto parasociale (di seguito il "<b>Patto</b>") per regolare determinati aspetti della corporate governance di Tintoretto, Giorgine Investimenti S.p.A. (di seguito "<b>Giorgione Investimenti</b>"), Carpaccio Investimenti S.p.A (di seguito "<b>Carpaccio
      Investimenti</b>"), Bellini Investimenti e Gruppo Coin.
    </p>
<p>
      In data 1° dicembre 2006 è divenuto efficace l'atto di fusione per incorporazione di Gruppo Coin in Bellini Investimenti<b>,</b> (che ha assunto la denominazione di Gruppo Coin S.p.A., di seguito la "<b>Società</b>"), stipulato il 22 novembre 2006 ("<b>Fusione</b>"). A partire dalla data di efficacia della Fusione è divenuta altresì efficace
      l'adozione del nuovo testo di statuto sociale approvato dalla delibera dell'assemblea straordinaria di Bellini Investimenti del 29 maggio 2006, che prevede tra l'altro:
    </p>
<p>
      a) il cambiamento della denominazione da "Bellini Investimenti S.p.A." in "Gruppo Coin S.p.A.";
    </p>
<p>
      b) il trasferimento della sede sociale da Milano via San Primo n. 4 in Venezia, Cannaregio 5793.
    </p>
<p>
      La Fusione è stata attuata:
    </p>
<p>
      - mediante annullamento, senza concambio, delle n. 529.344 azioni di Gruppo Coin detenute dalla medesima incorporanda Gruppo Coin e delle n. 92.209.432 azioni detenute dalla incorporante Bellini Investimenti;
    </p>
<p>
      - con aumento di capitale di Bellini Investimenti a servizio della fusione per nominali euro 3.992.988, mediante emissione di n. 39.929.880 azioni ordinarie del valore nominale di euro 0,10 cadauna, da riservare agli azionisti terzi di Gruppo Coin diversi da Bellini Investimenti e dalla stessa Gruppo Coin, nel rapporto di cambio di una azione ordinaria di Bellini Investimenti, del valore
      nominale di euro 0,10 cadauna, ogni una azione ordinaria di Gruppo Coin, anch'essa del valore nominale di euro 0,10 cadauna, senza conguaglio in denaro.
    </p>
<p>
      Per effetto della Fusione, essendo la società derivante dalla Fusione subentrata in tutti i rapporti giuridici facenti capo a Gruppo Coin ed avendo essa assunto la denominazione sociale di "Gruppo Coin S.p.A.", Carpaccio Investimenti detiene, alla data odierna, n. 92.209.432 azioni ordinarie della Società, pari al 69.782% del capitale della Società stessa. Tale
      partecipazione è lievemente superiore, in termini percentuali, alla partecipazione detenuta da Bellini Investimenti in Gruppo Coin anteriormente alla data di efficacia della fusione, che era pari al 69.503% del capitale di Gruppo Coin.
    </p>
<p>
      Alla data del presente estratto, Tintoretto è proprietaria del 100% del capitale sociale di Giorgione Investimenti, Giorgione Investimenti è proprietaria del 100% del capitale sociale di Carpaccio Investimenti, Carpaccio Investimenti è proprietaria del 69.782% del capitale sociale della Società.
    </p>
<p>
      Il Patto prevede che le disposizioni di <i>governance</i> dettate relativamente a Gruppo Coin si applichino – <i>mutatis mutandis</i> – anche alla Società.
    </p>
<p>
      Il Patto, così come in vigore in seguito alla Fusione, contiene, in sintesi, disposizioni relative a:
    </p>
<p>
      (i) la <i>corporate governance</i> della Società per regolare diritti e doveri degli Aderenti al Patto, con riferimento alla composizione e al funzionamento dell'organo amministrativo (nonché di alcuni comitati consultivi interni al medesimo) ed alla composizione del collegio sindacale della Società;
    </p>
<p>
      (ii) la <i>corporate governance</i> di Tintoretto, soggetto che controlla indirettamente Società, per regolare i diritti e i doveri degli Aderenti al Patto con riferimento alla composizione e al funzionamento dell'organo amministrativo di Tintoretto, a determinati profili relativi all'assemblea straordinaria dei soci di Tintoretto, nonché alle partecipazioni detenute dagli
      Aderenti al Patto in Tintoretto;
    </p>
<p>
      (iii) la <i>corporate governance</i> di Giorgione Investimenti e Carpaccio Investimenti al fine di consentire agli Aderenti al Patto di perseguire gli obiettivi di cui ai punti (i) e (ii) che precedono.
    </p>
<p>
      A fini di maggior chiarezza espositiva e di una migliore informativa, nel presente estratto verranno riportate solo le disposizioni volte a regolare gli obbiettivi di cui ai punti (i) e (ii) che precedono, in quanto quelli relativi al punto (iii) sono ininfluenti ai fini della informativa prevista ai sensi dell'art. 122 del TUF.
    </p>
<p>
<b>2. Soggetti aderenti al Patto</b>
</p>
<p>
      Il Patto ha ad oggetto l'intero capitale sociale di Tintoretto, che è suddiviso in n. 398.700 azioni di cui n. 181.408 azioni di Classe A e n. 217.292 azioni di Classe B, entrambe le classi aventi eguali diritti di voto e diritti patrimoniali (complessivamente di seguito le "<b>Azioni Sindacate</b>").
    </p>
<p>
      La seguente tabella riporta le partecipazioni in Tintoretto degli Aderenti al Patto alla data del presente estratto.
    </p>
<table border="1" cellpadding="1" cellspacing="0" class="basicTable" width="100%">
<tbody>
<tr>
<td valign="top">
<b>Aderente al Patto</b>
</td>
<td valign="top">
<b>Azioni Classe A</b>
</td>
<td valign="top">
<b>% sulle azioni<br/>
             Classe A</b>
</td>
<td valign="top">
<b>Azioni Classe B</b>
</td>
<td valign="top">
<b>% sulle azioni<br/>
             Classe B</b>
</td>
<td valign="top">
<b>% capitale<br/>
             Tintoretto</b>
</td>
</tr>
<tr>
<td valign="top">
            PAI EUROPE III – A<br/>
            FCPR
          </td>
<td align="right" valign="top">
            -
          </td>
<td align="right" valign="top">
            -
          </td>
<td align="right" valign="top">
            10.345
          </td>
<td align="right" valign="top">
            4,76%
          </td>
<td align="right" valign="top">
            2,59%
          </td>
</tr>
<tr>
<td valign="top">
            PAI EUROPE III – B<br/>
            FCPR
          </td>
<td align="right" valign="top">
            -
          </td>
<td align="right" valign="top">
            -
          </td>
<td align="right" valign="top">
            109.659
          </td>
<td align="right" valign="top">
            50,47%
          </td>
<td align="right" valign="top">
            27,50%
          </td>
</tr>
<tr>
<td valign="top">
            PAI EUROPE III – C<br/>
            FCPR
          </td>
<td align="right" valign="top">
            -
          </td>
<td align="right" valign="top">
            -
          </td>
<td align="right" valign="top">
            78.929
          </td>
<td align="right" valign="top">
            36.32%
          </td>
<td align="right" valign="top">
            19,80%
          </td>
</tr>
<tr>
<td valign="top">
            PAI EUROPE III – D<br/>
            FCPR
          </td>
<td align="right" valign="top">
            -
          </td>
<td align="right" valign="top">
            -
          </td>
<td align="right" valign="top">
            16.532
          </td>
<td align="right" valign="top">
            7,61%
          </td>
<td align="right" valign="top">
            4,15%
          </td>
</tr>
<tr>
<td valign="top">
            PAI EUROPE III –<br/>
            D2 FCPR
          </td>
<td align="right" valign="top">
            -
          </td>
<td align="right" valign="top">
            -
          </td>
<td align="right" valign="top">
            1.827
          </td>
<td align="right" valign="top">
            0,84%
          </td>
<td align="right" valign="top">
            0,46%
          </td>
</tr>
<tr>
<td valign="top">
            Totale Investitori<br/>
            Finanziari
          </td>
<td align="right" valign="top">
            -
          </td>
<td align="right" valign="top">
            -
          </td>
<td align="right" valign="top">
            217.292
          </td>
<td align="right" valign="top">
            100%
          </td>
<td align="right" valign="top">
            54,50%
          </td>
</tr>
<tr>
<td valign="top">
            Fincoin
          </td>
<td align="right" valign="top">
            181.408
          </td>
<td align="right" valign="top">
            100%
          </td>
<td align="right" valign="top">
            -
          </td>
<td align="right" valign="top">
            -
          </td>
<td align="right" valign="top">
            45,50%
          </td>
</tr>
<tr>
<td valign="top">
            Totale
          </td>
<td align="right" valign="top">
            181.408
          </td>
<td align="right" valign="top">
            100%
          </td>
<td align="right" valign="top">
            217.292
          </td>
<td align="right" valign="top">
            100%
          </td>
<td align="right" valign="top">
            100%
          </td>
</tr>
</tbody>
</table>
<b> <br/>
</b>
<p>
<b>3. Contenuto del Patto</b>
</p>
<p>
<b>3.1 Pattuizioni relative alla corporate governance della Società</b>
</p>
<p>
      In generale, il Patto prevede una serie di clausole - rilevanti ai sensi dell'art. 122 del TUF – attraverso le quali gli Aderenti al Patto si sono impegnati a far sì che vengano disciplinati i principali aspetti della <i>corporate governance</i> della Società e precisamente:
    </p>
<p>
<i>3.1.1 Nomina dei componenti del consiglio di amministrazione della Società</i>
</p>
<p>
      Il mandato degli amministratori della Società avrà una durata di tre anni. Gli Aderenti al Patto si sono impegnati a far sì che:
    </p>
<p>
      A) venga nominato un consiglio di amministrazione di 9 membri, di cui 3 (tra cui un indipendente) designati da Fincoin e i rimanenti 6 (tra cui un indipendente) dagli Investitori Finanziari;
    </p>
<p>
      B) qualora cessino dalla carica (prima della scadenza naturale del mandato) uno o più amministratori, in un numero totale comunque inferiore a 4 amministratori, l'Aderente al Patto che ha designato l'amministratore/i cessato/i avrà diritto di ottenere la nomina di uno o più amministratori sostituti di propria designazione.
    </p>
<p>
      Il diritto di designare 3 amministratori permane in capo a Fincoin fintantoché essa detenga una partecipazione complessiva in Tintoretto non inferiore al 20% del capitale sociale. Qualora Fincoin dovesse venire a detenere una partecipazione inferiore al 20% del capitale sociale di Tintoretto, la stessa Fincoin avrà diritto a designare un amministratore per ogni 10% di capitale
      sociale detenuto, con conseguente facoltà degli Investitori Finanziari di designare i restanti amministratori.
    </p>
<p>
      Qualora cessino dalla carica (prima della scadenza naturale del mandato) 4 o più amministratori nominati dall'assemblea degli azionisti, l'intero consiglio di amministrazione sarà considerato dimissionario con tutti gli effetti derivanti ai sensi di legge, e si procederà a convocare l'assemblea per la nomina di un nuovo consiglio di amministrazione secondo i
      criteri di cui alle previsioni che precedono.
    </p>
<p>
<i>3.1.2 Nomina degli amministratori indipendenti della Società</i>
</p>
<p>
      Gli Aderenti al Patto si sono impegnati a far sì che, qualora la legge o i regolamenti applicabili dovessero richiedere la nomina in seno al consiglio di amministrazione di più di 2 membri indipendenti, tali amministratori indipendenti saranno nominati come segue:
    </p>
<p>
      (i) nel caso in cui la legge o i regolamenti richiedano un amministratore indipendente aggiuntivo, questo sarà designato dagli Investitori Finanziari;
    </p>
<p>
      (ii) nel caso in cui la legge o i regolamenti richiedano due amministratori indipendenti aggiuntivi, uno sarà designato da Fincoin ed uno dagli Investitori Finanziari.
    </p>
<p>
      Gli Aderenti al Patto si sono inoltre impegnati a modificare le previsioni del Patto relative alla composizione del consiglio di amministrazione della Società nel caso in cui siano emanate nuove disposizioni della legge italiana applicabili alla Società che consentano agli azionisti di minoranza di nominare uno o più amministratori; tali modifiche saranno volte ad assicurare
      che ogni Aderente al Patto mantenga i medesimi diritti ed obblighi di <i>governance</i> della Società attribuiti a ciascuna parte ai sensi del Patto come attualmente vigente.
    </p>
<p>
<i>3.1.3 Nomina del Presidente della Società</i>
</p>
<p>
      Gli Aderenti al Patto si sono impegnati a far sì che uno dei consiglieri designati da Fincoin venga nominato in seno al consiglio di amministrazione della Società quale Presidente, fintantoché Fincoin detenga una partecipazione pari almeno al 20% del capitale sociale di Tintoretto. Tale nomina dovrà avvenire previa consultazione con gli Investitori Finanziari, che
      potranno incontrare i candidati ed esprimere opinioni in proposito. Il voto del Presidente non prevarrà in caso di parità di voti nell'ambito delle riunioni del consiglio di amministrazione.
    </p>
<p>
<i>3.1.4 Nomina dell'Amministratore Delegato della Società</i>
</p>
<p>
      Gli Aderenti al Patto si sono impegnati a far sì che uno dei consiglieri designati dagli Investitori Finanziari venga nominato Amministratore Delegato della Società. Fintantoché Fincoin detenga una partecipazione pari o superiore al 20% del capitale sociale di Tintoretto, tale nomina dovrà avvenire previa consultazione con Fincoin, che potrà incontrare i candidati
      ed esprimere opinioni in proposito.
    </p>
<p>
<i>3.1.5 Nomina del Direttore Finanziario della Società</i>
</p>
<p>
      Gli Aderenti al Patto si sono impegnati a far sì che gli Investitori Finanziari nominino il Direttore Finanziario della Società. Fintantoché Fincoin detenga una partecipazione pari almeno al 20% del capitale sociale di Tintoretto, tale nomina dovrà avvenire previa consultazione con Fincoin, che potrà incontrare i candidati ed esprimere opinioni in proposito.
    </p>
<p>
<i>3.1.6 Quorum deliberativo per le delibere del consiglio di amministrazione della Società</i>
</p>
<p>
      Gli Aderenti al Patto si sono impegnati a far sì che le seguenti delibere del consiglio di amministrazione della Società vengano approvate con il voto favorevole di almeno 7 amministratori:
    </p>
<p>
      (i) fusioni (tranne la fusione per incorporazione della Società in Bellini Investimenti), scorpori, conferimenti, acquisizioni e cessioni di attività (esclusa la cessione di Coin S.p.A., che è soggetta alle previsioni di cui al punto 3.4(i) che segue) o altre operazioni straordinarie che coinvolgano Società o società del gruppo della Società e abbiano un valore
      superiore a €150 milioni per operazione (con l'esclusione comunque delle operazioni intragruppo);
    </p>
<p>
      (ii) fusione con, o acquisizione di, La Rinascente S.p.A., e/o società o divisioni dalla stessa controllate derivanti da riorganizzazioni della stessa (anche se il valore di tale operazione è al di sotto della soglia fissata nel punto (i));
    </p>
<p>
      (iii) vendita di Oviesse S.r.l. o cessione dell'azienda Oviesse;
    </p>
<p>
      (iv) qualsiasi modifica del Piano di Incentivazione Manageriale (ancora da porre in essere) che possa diminuire la partecipazione di Fincoin in Tintoretto.
    </p>
<p>
<i>3.1.7 Composizione degli organi consultivi della Società</i>
</p>
<p>
      Gli Aderenti al Patto si sono impegnati a far sì che tre comitati con funzioni meramente consultive della Società siano creati all'interno del consiglio di amministrazione con la seguente composizione:
    </p>
<p>
      A) <i>Audit Committee</i> (Comitato per il Controllo Interno)
    </p>
<p>
      Tale Comitato sarà composto da 3 amministratori non esecutivi della Società, dei quali 2 indipendenti; uno dei due membri indipendenti verrà nominato su designazione di Fincoin fintantoché questa detenga una partecipazione pari almeno al 20% del capitale sociale di Tintoretto.
    </p>
<p>
      B) <i>Remuneration Committee</i> (Comitato per la Remunerazione)
    </p>
<p>
      Tale Comitato sarà composto da 5 amministratori non esecutivi della Società, di cui 2 verranno nominati su designazione di Fincoin fintantoché quest' ultima detenga una partecipazione pari almeno al 20% del capitale sociale di Tintoretto.
    </p>
<p>
      C) <i>Strategic Committee</i> (Comitato Strategico)
    </p>
<p>
      Tale Comitato sarà composto da 5 amministratori della Società, di cui 2 verranno nominati su designazione di Fincoin, fintantoché quest'ultima detenga una partecipazione pari almeno al 20% del capitale sociale di Tintoretto.
    </p>
<p>
<i>3.1.8 Nomina sindaci della Società</i>
</p>
<p>
      Gli Aderenti al Patto si sono impegnati a far sì che Fincoin possa nominare un membro effettivo ed un supplente del collegio sindacale della Società, fintantoché Fincoin detenga una partecipazione pari almeno al 20% del capitale sociale di Tintoretto.
    </p>
<p>
<i>3.1.9 Statuto della Società</i>
</p>
<p>
      Gli Aderenti al Patto si sono impegnati a fare sì che lo statuto vigente della Società sia modificato, a partire dalla prima assemblea dei soci successiva a quella già convocata per i giorni 30 e 31 Maggio 2005 e avente all'ordine del giorno, tra l'altro, l'approvazione del bilancio della Società, in modo da incorporare e riflettere alcune delle pattuizioni
      di cui ai punti 3.1.1 e 3.1.6 che precedono.
    </p>
<p>
<b>3.2 Pattuizioni relative a Tintoretto</b>
</p>
<p>
      In generale, il Patto prevede una serie di clausole - rilevanti ai sensi dell'art. 122 del TUF – attraverso le quali gli Aderenti al Patto intendono regolare la composizione e il funzionamento dell'organo amministrativo di Tintoretto, determinati profili attinenti all'assemblea straordinaria dei soci di Tintoretto, nonché la disciplina dei trasferimenti delle Azioni
      Sindacate, e precisamente:
    </p>
<p>
<i>3.2.1 Nomina dei componenti del consiglio di amministrazione di Tintoretto</i>
</p>
<p>
      Gli Aderenti al Patto si sono impegnati a far sì che, fintantoché Fincoin detenga una partecipazione pari almeno al 20% del capitale sociale di Tintoretto, la stessa Tintoretto sia amministrata da un consiglio di amministrazione composto da 4 membri, di cui 1 designato da Fincoin e i rimanenti 3 (tra i quali una persona domiciliata professionalmente in Lussemburgo) dagli
      Investitori Finanziari. Il mandato degli amministratori di Tintoretto avrà una durata triennale.
    </p>
<p>
<i>3.2.2 Quorum deliberativo per le delibere del consiglio di amministrazione di Tintoretto</i>
</p>
<p>
      Gli Aderenti al Patto si sono impegnati a far sì che, tranne alcune eccezioni specificamente disciplinate dal Patto (attinenti principalmente ai rapporti con le banche finanziatrici e all'operazione di acquisizione delle azioni della Società da parte di Bellini Investimenti), le seguenti delibere del consiglio di amministrazione di Tintoretto vengano approvate con il voto
      favorevole dell'amministratore nominato da Fincoin:
    </p>
<p>
      (i) cessione o costituzione di vincoli sulle azioni di Giorgione Investimenti;
    </p>
<p>
      (ii) indicazione di istruzioni di voto ad un rappresentante di Tintoretto all'assemblea degli azionisti di Giorgione Investimenti, ove la delibera dell'assemblea degli azionisti di Giorgione Investimenti si riferisca a: (a) nomina di un qualsiasi membro del consiglio di amministrazione di Giorgione Investimenti; (b) aumento di capitale di Giorgine Investimenti; e (c) modifiche dello
      statuto, fusioni, scissioni, trasformazione e liquidazione di Giorgione Investimenti;
    </p>
<p>
      (iii) effettuare aumenti di capitale di Tintoretto delegati al consiglio di amministrazione (a meno che non siano rispettate le condizioni di cui al punto 3.2.8 che segue); e
    </p>
<p>
      (iv) la sottoscrizione e il pagamento di una qualsiasi porzione dell'aumento di capitale di Giorgione Investimenti deliberato dall'assemblea straordinaria degli azionisti di Giorgione Investimenti in data 16 Maggio 2005.
    </p>
<p>
<i>3.2.3 Quorum deliberativo per le delibere dell'assemblea straordinaria di Tintoretto</i>
</p>
<p>
      Gli Aderenti al Patto si sono impegnati a far sì che le delibere dell'assemblea straordinaria dei soci di Tintoretto relative a fusione, scissione, liquidazione, aumenti di capitale e altre modifiche statutarie di Tintoretto vengano approvate con il voto favorevole di almeno l'80,1% dei voti degli azionisti presenti.
    </p>
<p>
<i>3.2.4 Trasferimento delle Azioni Sindacate</i>
</p>
<p>
      A) Trasferimenti da parte degli Investitori Finanziari
    </p>
<p>
      Nel caso in cui gli Investitori Finanziari intendano cedere tutte o parte delle proprie Azioni Sindacate, ne dovranno dare preventiva comunicazione scritta a FinCoin, la quale avrà un "diritto di prima offerta" sulle Azioni Sindacate oggetto del prospettato trasferimento.
    </p>
<p>
      L'offerta di acquisto di Fincoin in sede di esercizio del diritto di prima offerta dovrà essere irrevocabile ed incondizionata ed avere una durata di almeno 4 mesi, durante i quali gli Investitori Finanziari non potranno trasferire le Azioni Sindacate ad un prezzo che sia equivalente o meno favorevole rispetto a quello offerto da Fincoin. In caso di mancato trasferimento delle
      Azioni Sindacate durante tale periodo, la procedura di prima offerta si applicherà nuovamente agli eventuali prospettati trasferimenti di tutte o parte le Azioni Sindacate da parte degli Investitori Finanziari. Il diritto di prima offerta troverà applicazione fintantoché Fincoin detenga una partecipazione pari almeno al 20% del capitale sociale di Tintoretto.
    </p>
<p>
      Le disposizioni di cui al presente punto non si applicheranno agli Investitori Finanziari, nel caso di alcuni trasferimenti espressamente previsti, tra i quali, determinati trasferimenti a favore di altri investitori finanziari.
    </p>
<p>
      B) Trasferimenti da parte di Fincoin
    </p>
<p>
      I trasferimenti di Azioni Sindacate effettuati da Fincoin saranno soggetti al diritto di prelazione degli Investitori Finanziari.
    </p>
<p>
<i>3.2.5 Lock-up</i>
</p>
<p>
      Gli Aderenti al Patto si sono impegnati a non trasferire le Azioni Sindacate per un periodo di 3 anni a partire dalla data di stipulazione del Patto, salvo il caso di alcuni trasferimenti da parte degli Investitori Finanziari a favore di altri investitori finanziari.
    </p>
<p>
<i>3.2.6 Covendita</i>
</p>
<p>
      Nel caso in cui gli Investitori Finanziari intendano vendere tutte o parte delle proprie Azioni Sindacate, Fincoin potrà esercitare nei confronti degli Investitori Finanziari un diritto di covendita, in forza del quale Fincoin avrà diritto di ottenere che il terzo acquisti pro-quota, alle medesime condizioni, anche tutte o parte delle Azioni Sindacate di spettanza di Fincoin,
      restando inteso che, in caso contrario, gli Investitori Finanziari non potranno cedere le proprie Azioni Sindacate al terzo.
    </p>
<p>
      Il diritto di covendita a favore di Fincoin non troverà applicazione in alcuni casi di trasferimento da parte degli Investitori Finanziari a favore di altri investitori finanziari.
    </p>
<p>
<i>3.2.7 Drag along</i>
</p>
<p>
      Nel caso in cui gli Investitori Finanziari intendano trasferire a terzi tutte, e non solo parte, delle Azioni Sindacate, gli Investitori Finanziari avranno il diritto di ottenere che Fincoin venda anch'essa tutte le proprie Azioni Sindacate al terzo alle medesime condizioni.
    </p>
<p>
<i>3.2.8 Aumenti di capitale di Tintoretto</i>
</p>
<p>
      Il Patto prevede che qualsiasi aumento di capitale di Tintoretto debba essere effettuato a valore di mercato (di seguito "<i><b>Fair market value</b></i>") ed offerto in opzione ai soci.
    </p>
<p>
      Fincoin ha il diritto di essere preventivamente informata per iscritto dagli Investitori Finanziari circa il prezzo di emissione per azione a cui si intende effettuare l'aumento di capitale. Qualora Fincoin non reputi adeguato il prezzo di emissione per azione rispetto al fair market value di Tintoretto, essa avrà diritto di far determinare il prezzo di emissione delle azioni da un
      terzo indipendente. L'eventuale porzione di aumento di capitale di competenza di Fincoin rimasta inoptata e non sottoscritta da parte degli Investitori Finanziari potrà essere offerta a terzi.
    </p>
<p>
      Il consiglio di amministrazione di Tintoretto è stato delegato per un periodo di 5 anni ad effettuare aumenti di capitale di Tintoretto con emissioni in una o più tranche a condizione che:
    </p>
<p>
      (i) l'ammontare (incluso sovrapprezzo) non sia superiore A) a Euro 50 milioni nel corso di ciascuno dei cinque anni e B) a Euro 150 milioni nel corso dei 5 anni;
    </p>
<p>
      (ii) l'aumento di capitale autorizzato sia effettuato a <i>Fair Market Value</i>;
    </p>
<p>
      (iii) l'aumento di capitale autorizzato sia effettuato al fine di dare a Tintoretto, alle società direttamente o indirettamente controllate da Tintoretto, alla Società o alle società del gruppo della Società, fondi necessari per: A) dare esecuzione al processo di acquisizione delle azioni della Società; B) effettuare acquisizioni della Società attive nella
      fabbricazione o distribuzione di vestiti, accessori etc. (con esclusione della acquisizione di La Rinascente S.p.A. e/o società o divisioni controllate dalla Rinascente o derivanti dalla riorganizzazione della stessa); C) prevenire o rimediare a violazioni dei <i>covenant</i> o delle obbligazioni previste nei contratti di finanziamento; e/o D) coprire o prevenire perdite di capitale ai
      sensi dell'art. 100 della legge lussemburghese o degli articoli 2446 o 2447 del codice civile o per mantenere il rapporto di debito/capitale di Tintoretto come richiesto dalla normativa lussemburghese.
    </p>
<p>
<i>3.2.9 Statuto di Tintoretto</i>
</p>
<p>
      Gli Aderenti al Patto si sono impegnati a fare sì che lo statuto di Tintoretto rifletta le pattuizioni di cui ai punti da 3.2.1 a 3.2.8 che precedono.
    </p>
<p>
<b>3.3 Ulteriori pattuizioni relative alla Società</b>
</p>
<p>
      Il Patto prevede una serie di clausole - rilevanti ai sensi dell'art. 122 del TUF - attraverso le quali gli Aderenti al Patto intendono regolare la disciplina dei trasferimenti delle azioni della Società e precisamente:
    </p>
<p>
<i>3.3.1 Diritto di prima offerta in caso di Trade Sale</i>
</p>
<p>
      Ove gli Investitori Finanziari intendano far sì che siano cedute a terzi tutte o, comunque, più del 50% delle azioni della Società (di seguito "<i><b>Trade Sale</b></i>"), Fincoin avrà un "diritto di prima offerta" sulle azioni oggetto di trasferimento. L'offerta di acquisto di Fincoin in sede di esercizio del diritto di prima offerta dovrà
      essere irrevocabile ed incondizionata ed avere durata di 4 mesi, durante i quali gli Investitori Finanziari dovranno far sì che le azioni della Società non siano trasferite a un terzo ad un prezzo che sia eguale o meno favorevole rispetto a quello offerto da Fincoin.
    </p>
<p>
<i>3.3.2 Offerta sul mercato secondario</i>
</p>
<p>
      Fintantoché Società sia quotata, qualora gli Investitori Finanziari intendano procedere ad un'offerta pubblica o a un collocamento privato o a una vendita ai blocchi di tutte o parte delle azioni della Società direttamente o indirettamente detenute dai medesimi (di seguito l'"<b>Offerta Secondaria</b>"), gli Aderenti al Patto si impegnano a consultarsi
      preventivamente al fine di discutere la prospettata operazione. A seguito di tale consultazione, si procederà all'Offerta Secondaria solo se il prezzo per azione non sia: i) inferiore del 7,5% o più rispetto al prezzo medio di chiusura dei 20 giorni precedenti, in caso di vendita ai blocchi; e ii) inferiore del 15% o più rispetto al prezzo medio di chiusura dei 20 giorni
      precedenti in caso di Offerta Secondaria non effettuata tramite vendite ai blocchi.
    </p>
<p>
      Tali disposizioni si applicano fintanto che gli Aderenti al Patto detengano insieme una partecipazione nella Società pari al 29,9%. Qualsiasi Offerta Secondaria che gli Investitori Finanziari intendessero effettuare al di sotto di tale soglia sarà soggetta al diritto di prima offerta in favore di Fincoin di cui all'articolo 3.3.1 che precede.
    </p>
<p>
<i>3.3.3 Lock-up</i>
</p>
<p>
      Per un periodo di 3 anni dalla data di sottoscrizione del Patto, gli Investitori Finanziari faranno sì che il soggetto che detiene le azioni della Società non trasferisca alcuna delle azioni della Società senza il preventivo consenso scritto di Fincoin.
    </p>
<p>
      Gli Investitori Finanziari avranno tuttavia il diritto di far sì che il soggetto che detiene le azioni della Società effettui una o più Offerte Secondarie fintantoché gli Aderenti al Patto detengano congiuntamente una partecipazione diretta o indiretta nel capitale della Società superiore al 50%.
    </p>
<p>
<i>3.3.4 IPO</i>
</p>
<p>
      Qualora le azioni della Società non siano più quotate, e gli Aderenti al Patto successivamente decidano di procedere ad una offerta pubblica sul mercato primario delle azioni della Società (di seguito l'"<i><b>IPO</b></i>"), gli Aderenti al Patto si impegnano a fare quanto in loro potere ai fini del completamento della prospettata operazione. Qualora
      l'<i>IPO</i> si verifichi dopo una Riorganizzazione (come definita al punto 3.3.6 che segue), Fincoin non potrà vendere in <i>IPO</i> nessuna delle sue azioni nella Società fintantoché gli Investitori Finanziari non abbiano venduto in IPO tutte le azioni della Società da loro possedute dopo la Riorganizzazione.
    </p>
<p>
      Gli Investitori Finanziari avranno comunque diritto di ottenere che Fincoin partecipi all'IPO vendendo fino al 10% delle azioni nella Società agli stessi termini e condizioni degli Investitori Finanziari. Inoltre, gli Investitori Finanziari e Fincoin saranno vincolati dal medesimo periodo di <i>lockup</i>.
    </p>
<p>
<i>3.3.5 Vendita della Società e procedura dual-track</i>
</p>
<p>
      Qualora, successivamente al periodo di lock-up di cui al punto 3.3.3 che precede, le azioni della Società non siano più quotate e gli Investitori Finanziari intendano uscire dall'investimento, questi dovranno incontrarsi con Fincoin al fine di esaminare le possibili alternative per raggiungere tale obiettivo. Qualora, ad esito di tale discussione, gli Aderenti al Patto
      decidano che un'<i>IPO</i> della Società rappresenti una valida alternativa per il disinvestimento, esse si impegnano a far sì che la Società avvii un'apposita procedura (<i>dual track procedure</i>) volta a: (i) preparare l'<i>IPO</i> e, simultaneamente, (ii) esplorare le possibilità di un <i>Trade Sale</i> (nel qual caso troverà applicazione il diritto
      di prima offerta di Fincoin di cui al punto 3.3.1 che precede).
    </p>
<p>
      Qualora il prezzo per azione della Società, come ragionevolmente determinato dall'<i>advisor</i> della Società per il caso di <i>IPO</i>, risulti più alto: (i) del prezzo offerto da Fincoin ai sensi del paragrafo 3.3.1 che precede, e (ii) del prezzo per azione offerto da un soggetto terzo nel contesto di un <i>Trade Sale</i>, gli Aderenti al Patto procederanno con
      l'<i>IPO</i>. Se invece il prezzo offerto da un terzo risulti superiore al prezzo ipotizzato in sede di <i>IPO</i>, gli Aderenti al Patto dovranno preferire all'<i>IPO</i> un <i>Trade Sale</i> all'offerente che abbia offerto il prezzo più alto. In ogni caso, nel rispetto di quanto sopra, spetterà agli Investitori Finanziari la decisione ultima, a loro discrezione, se
      procedere o meno con tale <i>Trade Sale</i>, <i>IPO</i> o vendita a Fincoin.
    </p>
<p>
      3.3.6 Riorganizzazione societaria in caso di <i>IPO</i>
</p>
<p>
      Qualora gli Aderenti al Patto decidano di effettuare un'<i>IPO</i>, Fincoin avrà il diritto di mantenere la propria partecipazione nella Società anche dopo l'<i>IPO</i>. A tal fine, gli Aderenti al Patto si impegnano a discutere come effettuare nel modo più efficiente possibile prima dell'<i>IPO</i> una riorganizzazione della struttura societaria che permetta agli
      Investitori Finanziari e a Fincoin di venire a detenere direttamente e separatamente una partecipazione nella Società (di seguito la "<b>Riorganizzazione</b>"). A seguito della Riorganizzazione, Fincoin non avrà il diritto di vendere la sua partecipazione nella Società fintantoché gli Investitori Finanziari non abbiano venduto la propria partecipazione nella
      Società.
    </p>
<p>
<b>3.4 Ulteriori Pattuizioni</b>
</p>
<p>
      (i) In caso di cessione a terzi delle azioni di Coin S.p.A. o di cessione del ramo d'azienda Coin S.p.A. da parte della Società, Fincoin avrà un "diritto di prima offerta" sulle azioni o sul ramo d'azienda oggetto del trasferimento.
    </p>
<p>
      (ii) L'offerta di acquisto di Fincoin dovrà essere irrevocabile ed incondizionata ed avere una durata di almeno 4 mesi, durante i quali gli Investitori Finanziari dovranno far sì che le azioni o il ramo d'azienda di Coin S.p.A. non siano trasferite a terzi ad un prezzo che sia eguale o meno favorevole rispetto a quello proposto da Fincoin. Il diritto di prima offerta
      troverà applicazione fintantoché Fincoin detenga una partecipazione pari almeno al 20% del capitale sociale di Tintoretto.
    </p>
<p>
      (iii) Inoltre, è prevista una clausola penale a favore degli Investitori Finanziari nel caso di violazione da parte di Fincoin e dei soci di Fincoin di determinati obblighi di non concorrenza.
    </p>
<p>
<b>4. Durata del Patto</b>
</p>
<p>
      Il Patto, regolato dalla legge italiana, avrà efficacia dalla data di sottoscrizione sino alla prima tra le seguenti date:
    </p>
<p>
      (i) la data in cui: (a) gli Investitori Finanziari e Fincoin cessino di detenere nel complesso una partecipazione di controllo diretta o indiretta nella Società; (b) Fincoin cessi di detenere una partecipazione diretta o indiretta nel capitale della Società ; (c) gli Investitori Finanziari cessino di detenere una partecipazione diretta o indiretta nel capitale della Società;
      (d) vengano vendute tutte o sostanzialmente tutte le attività del delle società del gruppo di cui fa parte Società; o
    </p>
<p>
      (ii) la data del completamento positivo dell'<i>IPO</i>; o
    </p>
<p>
      (iii) la data che cada (A) 5 anni dopo la data di sottoscrizione del Patto, nel caso in cui Società non sia più quotata su un mercato regolamentato, o (B) 3 anni dopo la data di sottoscrizione del Patto, nel caso in cui Società rimanga quotata sull'MTA.
    </p>
<p>
      Alla data di scadenza di cui al punto (iii) che precede, il Patto sarà automaticamente rinnovato per un periodo di 3 anni (ovvero 5 anni nel caso in cui la Società non sia più quotata), a meno che un Aderente al Patto non abbia comunicato agli altri la sua intenzione di non rinnovare il Patto almeno sei mesi prima della suddetta scadenza. In caso di mancato rinnovo, il Patto
      prevede a favore degli Aderenti al Patto alcuni diritti di opzione di acquisto e/o vendita delle rispettive Azioni Sindacate, da esercitarsi a valore di mercato o al diverso prezzo concordato fra le parti.
    </p>
<p>
      Il Patto è stato stipulato in data 18 maggio 2005 ed è stato depositato presso il Registro delle Imprese di Venezia nei termini di legge.
    </p>
<p>
      7 dicembre 2006
    </p>
<p>
<strong>[GD.3.06.1]