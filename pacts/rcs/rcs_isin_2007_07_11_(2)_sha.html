/b>
</p>
<p align="justify">
<strong>Patto sciolto in data 24 febbraio 2009 con pubblicazione effettuata in data 29 febbraio 2009</strong>
</p>
<hr/>
<p align="center">
<b>RCS MEDIAGROUP S.P.A.</b>
</p>
<p align="left">
      In data 19 aprile 2007, Pandette Finanziaria S.r.l., con sede legale in Milano, Via Borgogna n. 3 (<i><b>Pandette</b></i>) e Banca Popolare Italiana Società Cooperativa, con sede legale in Lodi, Via Polenghi Lombardo n. 13 (<i><b>BPI</b></i>) (i) hanno sottoscritto un contratto di opzione di vendita e di acquisto (il <i><b>Contratto di Opzione</b></i>) avente ad oggetto n. 18.300.000
      azioni ordinarie (le <i><b>Azioni</b></i>) di proprietà di BPI complessivamente rappresentative di una partecipazione pari al 2,498% del capitale sociale rappresentato da azioni ordinarie e al 2,402% dell'intero capitale sociale (il <i><b>Pacchetto Azionario</b></i>) di RCS MediaGroup S.p.A., con sede in Milano, Via Angelo Rizzoli n. 2 (<i><b>RCS</b></i>) e (ii) hanno formalizzato,
      mediante scambio di lettere, un accordo (il <i><b>Patto Parasociale</b></i>) avente ad oggetto l'esercizio del diritto di voto relativo alle Azioni costituenti il Pacchetto Azionario.
    </p>
<p align="left">
      Di seguito si riporta un estratto del Contratto di Opzione e del Patto Parasociale. Con riferimento al Contratto di Opzione, nonostante lo stesso non sia qualificabile quale patto parasociale ai sensi dell'articolo 122 del Decreto Legislativo 24 febbraio 1998 n. 58, in considerazione del fatto che le clausole del Patto Parasociale sono funzionali e strumentalmente collegate al Contratto
      di Opzione, Pandette e BPI hanno concordato di provvedere comunque all'assolvimento degli adempimenti pubblicitari richiesti dalla norma sopra indicata in relazione al Contratto di Opzione, per quanto occorrer possa e alla luce della natura cogente di tale disposizione normativa nonché delle conseguenze previste in caso di mancato rispetto della medesima.
    </p>
<p align="left">
<b>1. Contratto di Opzione</b>
</p>
<p align="left">
<i>1.1 Oggetto del Contratto di Opzione</i>
</p>
<p align="left">
      Il Contratto di Opzione ha ad oggetto (i) la concessione da parte di Pandette a BPI, ai sensi dell'articolo 1331 del codice civile, di un'opzione per la vendita a Pandette del Pacchetto Azionario (l' <i><b>Opzione Put</b></i>) e (ii) la concessione da parte di BPI a Pandette, ai sensi dell'articolo 1331 del codice civile, di un'opzione per l'acquisto da BPI del
      Pacchetto Azionario (l' <i><b>Opzione Call</b></i> e, congiuntamente all'Opzione Put, le <i><b>Opzioni</b></i>).
    </p>
<p align="left">
<i>1.2 Termine di esercizio delle Opzioni</i>
</p>
<p align="left">
      BPI potrà esercitare l'Opzione Put e Pandette potrà esercitare l'Opzione Call, ciascuna esclusivamente con riferimento all'intero Pacchetto Azionario, nel periodo compreso tra il 24 febbraio 2009 e il 27 febbraio 2009 (<i><b>Periodo di Esercizio</b></i>).
    </p>
<p align="left">
<i>1.3 Prezzo di esercizio delle Opzioni</i>
</p>
<p align="left">
      In caso di esercizio dell'Opzione Put, Pandette dovrà corrispondere a BPI un prezzo pari ad Euro 4,51 per ciascuna Azione acquistata. In caso di esercizio dell'Opzione Call, Pandette dovrà corrispondere a BPI un prezzo pari ad Euro 4,45 per ciascuna Azione acquistata. Qualora il prezzo ufficiale delle Azioni del 23 febbraio 2009 fosse compreso tra Euro 4,45 ed Euro 4,51
      (estremi inclusi), entrambe le Opzioni saranno esercitabili nel Periodo di Esercizio: in tal caso, l'esercizio dell'Opzione Put avverrà ad Euro 4,51 per Azione e, contestualmente, a fronte dell'esercizio dell'Opzione Call, sarà previsto il meccanismo di regolamento di cassa da parte di BPI a favore di Pandette in misura pari alla differenza tra Euro 4,45 e il
      prezzo ufficiale delle Azioni del 23 febbraio 2009.
    </p>
<p align="left">
      In caso di operazioni di raggruppamento o frazionamento delle azioni RCS, di aumenti gratuiti del capitale sociale di RCS, di distribuzione di utili rivenienti da riserve patrimoniali o effettuata in tutto o in parte mediante assegnazione ai soci di azioni o titoli, di riduzione del capitale sociale di RCS per perdite e di altre operazioni societarie straordinarie, il numero di Azioni
      costituenti il Pacchetto Azionario e/o il prezzo di esercizio delle Opzioni potrebbero conseguentemente variare in base alle regole di aggiustamento previste nel Contratto di Opzione.
    </p>
<p align="left">
      Qualora fosse promossa un'offerta pubblica di acquisto sulle azioni ordinarie di RCS ad un determinato prezzo ovvero qualora intervenisse lo scioglimento o la cessazione del patto parasociale vigente relativo a RCS anticipatamente rispetto alla scadenza attualmente fissata al 15 marzo 2009, Pandette e BPI avranno il diritto di esercitare, anticipatamente rispetto al Periodo di
      Esercizio, rispettivamente l'Opzione Call e l'Opzione Put.
    </p>
<p align="left">
<b>2. Patto Parasociale</b>
</p>
<p align="left">
<i>2.1 Oggetto del Patto Parasociale</i>
</p>
<p align="left">
      Il Patto Parasociale ha ad oggetto l'esercizio del diritto di voto relativo alle Azioni costituenti il Pacchetto Azionario. In particolare, BPI si impegna ad esercitare tale diritto di voto secondo le istruzioni di Pandette, per il tramite di una società fiduciaria (la <i><b>Fiduciaria</b></i>) – che potrà utilizzare come banca depositaria una banca scelta di intesa con
      Pandette – nei termini ed alle condizioni di cui al mandato fiduciario che Pandette e BPI provvederanno a conferire alla Fiduciaria contestualmente all'intestazione fiduciaria in capo alla medesima Fiduciaria di tutte le Azioni costituenti il Pacchetto Azionario. Resta inteso che, in considerazione dei tempi tecnici necessari a perfezionare gli adempimenti relativi alla
      intestazione fiduciaria delle Azioni, con riferimento all'assemblea ordinaria e straordinaria di RCS convocata per il 27 aprile 2007, BPI conferisce delega a Pandette per essere rappresentata in tale assemblea di RCS.
    </p>
<p align="left">
<i>2.2 Azioni oggetto del Patto Parasociale</i>
</p>
<p align="left">
      Il Patto Parasociale ha ad oggetto n. 18.300.000 azioni ordinarie RCS di proprietà di BPI complessivamente rappresentative di una partecipazione pari al 2,498% del capitale sociale con diritto di voto di RCS.
    </p>
<p align="left">
<i>2.3 Durata del Patto Parasociale</i>
</p>
<p align="left">
      Il Patto Parasociale avrà durata dalla data di sottoscrizione del Contratto di Opzione sino alla successiva data (i) del completamento del trasferimento del Pacchetto Azionario a seguito dell'esercizio di una qualsiasi delle (o di entrambe le) Opzioni ovvero (ii) di scadenza del Periodo di Esercizio nel caso in cui nessuna delle Opzioni sia esercitata ai sensi del Contratto di
      Opzione.
    </p>
<p align="left">
<i>2.4 Deposito presso il Registro delle Imprese</i>
</p>
<p align="left">
      Il Patto Parasociale è stato comunicato a Consob e verrà depositato presso il Registro delle Imprese di Milano, ai sensi di legge.
    </p>
<p align="left">
      25 aprile 2007
    </p>
<p align="left">
      Si segnala che, in data 1° luglio 2007, ha avuto effetto la fusione della Banca Popolare Italiana Soc. Coop. e del Banco Popolare di Verona e Novara S.c.a.r.l. mediante costituzione del Banco Popolare Soc. Coop. (la "Fusione").
    </p>
<p align="left">
      Si comunica pertanto che, ad esito della Fusione, il Contratto di Opzione e il Patto Parasociale, stipulati in data 19 aprile 2007 tra Pandette Finanziaria s.r.l. e Banca Popolare Italiana Soc. Coop. ed aventi ad oggetto azioni RCS MediaGroup S.p.A., proseguiranno senza soluzione di continuità con il Banco Popolare soc. Coop.
    </p>
<p align="left">
      11 luglio 2007
    </p>
<p align="left">
<strong>[HA.4.07.2]