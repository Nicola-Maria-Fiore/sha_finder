<html>
<head>
<title>
      HERA SPA (HOLDING ENERGIA RISORSE AMBIENTE) - Estratto dei patti parasociali - parte quarta
    </title>
<meta content="stp" name="subjectList"/>
<meta content="629478" name="linkid"/>
<meta content="HERA SPA (HOLDING ENERGIA RISORSE AMBIENTE) - Estratto dei patti parasociali - parte quarta " name="Description"/>
<meta content="stpatti" name="ss_family"/>
<meta content="HERA SPA" name="societa"/>
<meta content="stpatti" name="ss_table"/>
<meta content="2015-07-04" name="date"/>
<meta content="stpatti" name="tipo"/>
<meta content="N;rinaldi;1500474578891" name="synchro"/>
<meta content="251270" name="codconsob"/>
</head>
<body>
<p align="left">
<strong>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</strong>
</p>
<p align="center">
<font face="Arial" size="3"><span lang="IT"><b>Hera S.p.A.<br/>
      Holding Energia Risorse Ambiente</b></span></font>
</p>
<p align="justify" dir="ltr">
<font face="Arial" size="3">Ai sensi dell'art. 130 del Regolamento CONSOB n. 11971 del 14 maggio 1999 (come successivamente modificata, il "<b>Regolamento CONSOB</b>") e delle applicabili norme del d.lgs. n. 58/98 ("<b>TUF</b>"), si rende noto che, in data 5 luglio 2013, Fondo Strategico Italiano S.p.A. ("<b>FSI</b>")e Hera S.p.A. - Holding Energia Risorse
      Ambiente - ("<b>Hera</b>") hanno sottoscritto un accordo di <i>lock-up</i> ("<b>Accordo</b>) contenente alcuni vincoli ai trasferimenti delle partecipazioni azionarie che potranno essere detenute da FSI nel capitale sociale di Hera.</font>
</p>
<p align="justify" dir="ltr">
<font face="Arial" size="3">Hera e FSI pubblicano le informazioni essenziali dell’Accordo con le modalità di cui all’art. 130 del Regolamento Consob.</font>
</p>
<p align="justify" dir="ltr">
<font face="Arial" size="3"><b>1. Società i cui strumenti finanziari sono oggetto dell’Accordo</b></font>
</p>
<p align="justify" dir="ltr">
<font face="Arial" size="3">La società, i cui strumenti finanziari sono oggetto dell’Accordo, è Hera, società di diritto italiano, con sede legale in Bologna, Viale Carlo Berti Pichat n. 2/4, capitale sociale di Euro 1.342.876.078,00, iscritta presso il Registro delle Imprese di Bologna, codice fiscale e Partita IVA n. 04245520376, le cui azioni sono quotate presso il
      MTA gestito da Borsa Italiana S.p.A..</font>
</p>
<p align="justify" dir="ltr">
<font face="Arial" size="3"><b>2. Soggetti aderenti all’Accordo</b></font>
</p>
<p align="justify" dir="ltr">
<font face="Arial" size="3">I soggetti, che aderiscono all’Accordo, sono rispettivamente:</font>
</p>
<p align="justify" dir="ltr">
<font face="Arial" size="3">- Fondo Strategico Italiano S.p.A. ("<b>FSI</b>"), società di diritto italiano, con sede legale in Milano, C.so Magenta, n. 71, capitale sociale di Euro 4.351.227.430,00, iscritta presso il Registro delle Imprese di Milano, codice fiscale e partita IVA n. 07532930968; e</font>
</p>
<p align="justify" dir="ltr">
<font face="Arial" size="3">- Hera, i cui dati identificativi sono sopra citati.</font>
</p>
<p align="justify" dir="ltr">
<font face="Arial" size="3"><b>3. Azioni aventi diritto di voto conferite nell’Accordo</b></font>
</p>
<p align="justify" dir="ltr">
<font face="Arial" size="3">FSI ad oggi non detiene partecipazioni nel capitale sociale di Hera. L’efficacia dell’Accordo è sospensivamente condizionata al raggiungimento da parte di FSI di una percentuale del capitale sociale di Hera almeno pari al 3% del capitale sociale post esecuzione dell’aumento di capitale in opzione per un importo massimo di nominali Euro 80
      milioni ("<b>Partecipazione Rilevante</b>").</font>
</p>
<p align="justify" dir="ltr">
<font face="Arial" size="3"><b>4. Contenuto dell’Accordo</b></font>
</p>
<p align="justify" dir="ltr">
<font face="Arial" size="3">FSI ha assunto, nell’ambito dell’Accordo, l'impegno nei confronti di Hera:</font>
</p>
<ol type="i">
<li>
<font face="Arial" size="3">a non effettuare senza il preventivo consenso scritto di Hera operazioni di vendita, collocamento o comunque atti di disposizione, a qualunque titolo e sotto qualsiasi forma (ivi inclusi a titolo meramente esemplificativo ma non esaustivo, donazione, conferimento in società, fusione, liquidazione della società, scissione) che abbiano per oggetto o per
        effetto, direttamente o indirettamente, l’attribuzione o il trasferimento a terzi (ivi compresa l’intestazione fiduciaria o il conferimento di un mandato fiduciario) delle azioni Hera ovvero di altri strumenti finanziari, inclusi quelli partecipativi, che attribuiscano il diritto di acquistare, sottoscrivere, convertire in, o scambiare con, azioni Hera;</font>
</li>
<li>
<font face="Arial" size="3">a non concedere, senza il preventivo consenso scritto di Hera, opzioni, diritti o <i>warrant</i> per l’acquisto, la sottoscrizione, la conversione o lo scambio di azioni Hera o altri strumenti finanziari, inclusi quelli partecipativi, che attribuiscano diritti inerenti o simili a tali azioni o strumenti finanziari;</font>
</li>
<li>
<font face="Arial" size="3">a non stipulare o comunque concludere, senza il preventivo consenso scritto di Hera, contratti <i>swap</i> o altri contratti derivati, che abbiano l'effetto di trasferire in tutto o in parte qualsiasi diritto inerente alle azioni Hera;</font>
</li>
<li>
<font face="Arial" size="3">a non costituire, o consentire che venga costituito, ovvero concedere, senza il preventivo consenso scritto di Hera, qualsiasi diritto, onere o gravame, inclusi, a titolo esemplificativo e non esaustivo, pegni o diritti di usufrutto sulle azioni Hera e sui relativi diritti, ivi inclusi i diritti di voto.</font>
</li>
</ol>
<p align="justify" dir="ltr">
<font face="Arial" size="3">Gli impegni di <i>lock-up</i> di cui all’Accordo non si applicano:</font>
</p>
<ol type="a">
<li>
<font face="Arial" size="3">alle operazioni richieste per iscritto da autorità di vigilanza / di mercato; e</font>
</li>
<li>
<font face="Arial" size="3">alle operazioni realizzate da FSI in favore di una società da essa controllata di diritto ai sensi dell’art. 2359, comma 1, n. 1), c.c., fermo restando che, in tale evenienza, anche quest’ultima dovrà essere soggetta agli impegni di lock-up di cui all’Accordo ( "<b>Cessione Infragruppo</b>").</font>
</li>
</ol>
<p align="justify" dir="ltr">
<font face="Arial" size="3">La Cessione Infragruppo potrà tuttavia essere effettuata a condizione che tale atto di cessione preveda, quale condizione risolutiva, l’eventuale successivo venir meno in capo alla cessionaria delle qualità che hanno permesso di qualificare il trasferimento come "infragruppo", con conseguente automatica retrocessione della partecipazione
      trasferita in forza della Cessione Infragruppo.</font>
</p>
<p align="justify" dir="ltr">
<font face="Arial" size="3">FSI si impegna a comunicare a Hera il raggiungimento della Partecipazione Rilevante entro 2 (due) giorni dal raggiungimento della Partecipazione Rilevante.</font>
</p>
<p align="justify" dir="ltr">
<font face="Arial" size="3"><b>5. Durata dell’Accordo</b></font>
</p>
<p align="justify" dir="ltr">
<font face="Arial" size="3">L’Accordo decorre dalla data di sottoscrizione dell’aumento di capitale da parte di FSI e sino al 24° (ventiquattresimo) mese successivo alla data di chiusura dell’aumento di capitale (per "chiusura" intendendosi inclusa l’eventuale offerta in Borsa dei diritti di opzione rimasti non esercitati ai sensi dell’articolo
      2441, comma 3, c.c.).</font>
</p>
<p align="justify" dir="ltr">
<font face="Arial" size="3"><b>6. Natura dell’Accordo e controllo di Hera</b></font>
</p>
<p align="justify" dir="ltr">
<font face="Arial" size="3">Tenuto conto di quanto indicato sopra indicato, si ritiene che l’Accordo abbia rilevanza ai sensi dell’art. 122, comma 5, lett. b) del TUF.</font>
</p>
<p align="justify" dir="ltr">
<font face="Arial" size="3">In considerazione della natura dell’Accordo e in virtù delle disposizioni in esso previste, nessun soggetto è in grado di esercitare il controllo di Hera.</font>
</p>
<p align="justify" dir="ltr">
<font face="Arial" size="3"><b>7. Deposito dell’Accordo</b></font>
</p>
<p align="justify" dir="ltr">
<font face="Arial" size="3">L’Accordo è depositato presso l'Ufficio del Registro delle Imprese di Bologna in data 10 luglio 2013.</font>
</p>
<p align="justify" dir="ltr">
<font face="Arial" size="3">La presente comunicazione è pubblicata sul sito internet</font> <a href="http://www.gruppohera.it/"><span lang="IT"><font color="#0000ff"><u>www.gruppohera.it</u></font></span></a><span lang="IT">.</span>
</p>
<p align="justify" dir="ltr">
      10 luglio 2013
    </p>
<p align="left" dir="ltr">
<strong>[HB.14.13.1]