/b>
</p>
<hr/>
<p align="center">
<b>BANCA POPOLARE DI SPOLETO S.P.A.</b>
</p>
<p>
      Ai sensi dell'art.122 del D.Lgs. 14 febbraio 1998 n. 58 e degli artt. 129 e segg. del Regolamento approvato con delibera Consob n. 11971 del 14 maggio 1999 e successive modifiche, si rende noto che, in data 16 giugno 2004, la SPOLETO CREDITO E SERVIZI Soc.Coop. a r.l. ("SCS") e la BANCA MONTE DEI PASCHI DI SIENA S.p.A. ("BMPS") hanno rinnovato, con validità a
      partire dal 30 giugno 2004, l'accordo parasociale ("l'Accordo") fra esse società sottoscritto il 9 luglio 1998 - già rinnovato il 9 maggio 2001 - in ordine alla comune partecipata BANCA POPOLARE DI SPOLETO S.p.A. ("BPS") con sede in Spoleto.
    </p>
<p>
<em><b>A) Soggetti aderenti all'Accordo e azioni oggetto dell'Accordo.</b></em>
</p>
<p>
      I soggetti aderenti all'Accordo sono:
    </p>
<blockquote>
<p>
        - SCS, che detiene direttamente il 51,03% del capitale sociale ordinario di BPS, pari a n. 9.176.796 azioni ordinarie del valore nominale di Euro 2,58 cadauna ed interviene nell'Accordo con pari numero di azioni;
      </p>
<p>
        - BMPS, che detiene direttamente il 20% ed indirettamente, per il tramite della controllata Montepaschi Vita S.p.A., un ulteriore 5,95% del capitale sociale ordinario di BPS, pari a complessive n. 4.667.376 azioni ordinarie del valore nominale di Euro 2,58 cadauna ed interviene nell'Accordo con un pari numero di azioni, corrispondenti, quindi ad una quota del 25,95%.
      </p>
</blockquote>
<p>
<em><b>B) Contenuto dell'Accordo.</b></em>
</p>
<p>
      L'Accordo in parola, così come rinnovato, conferma e rafforza le proprie finalità originarie consistenti nello stabilire un rapporto di collaborazione funzionale ed operativa, tendente a consentire alla BPS di mantenere anche in futuro l'attuale autonomia e il suo consolidamento e sviluppo nell'area di riferimento territoriale ed in quelle limitrofe, anche attraverso
      la messa a disposizione della BPS stessa di servizi, prodotti e tecnologie sviluppate da BMPS.
    </p>
<p>
      Si sintetizzano, qui di seguito, le linee generali dell'Accordo con evidenziazione delle variazioni più salienti introdotte:
    </p>
<p>
      1) <strong>nell'ottica del rafforzamento del rapporto di collaborazione tra le Parti, anche nella prospettiva delle future esigenze di patrimonializzazione della BPS, correlate all'atteso sviluppo territoriale e commerciale che sarà contenuto nel piano strategico 2004/2006, viene previsto l'ingresso di BMPS nel capitale della SCS, mediante l'assunzione di una
      partecipazione di circa il 28,8% per un importo massimo di Euro 30.000.000,00. Quanto precede subordinatamente all'ottenimento delle necessarie autorizzazioni e/o nulla osta da parte delle competenti Autorità. (clausola nuova)</strong>
</p>
<p>
<strong>A seguito di detto ingresso, SCS si obbliga a fare quanto in suo potere affinché non si determini una situazione tale che BMPS, anche a causa di movimenti sul capitale di SCS non dipendenti da BMPS stessa, si trovi in possesso di una quota percentuale del capitale di SCS pari o superiore a quella prevista dalle norme di legge ovvero si trovi</strong> <strong>in qualunque altra
      situazione che renda obbligatoria il lancio di un'OPA. (clausola nuova)</strong>
</p>
<p>
      2) <u>Vincoli alla trasferibilità dei titoli; diritto di prelazione; diritto di seguito; aumenti di capitale; impegno al riacquisto di azioni BPS e SCS</u>:
    </p>
<blockquote>
<p>
        - all'interno del Gruppo societario Monte dei Paschi è possibile la libera trasferibilità delle azioni della BPS, tuttavia, il Gruppo Bancario Monte dei Paschi non potrà complessivamente detenere meno del 20% del capitale della BPS;
      </p>
<p>
        - la SCS potrà liberamente attribuire in concambio ai propri Soci fino al 10% delle azioni BPS;
      </p>
<p>
        - con le eccezioni di cui sopra, le parti hanno riconosciuto il reciproco diritto di prelazione nel caso in cui una di esse intendesse alienare in tutto o in parte le azioni possedute;
      </p>
<p>
        - ove la SCS dovesse porre in essere operazioni con terzi tali da farle detenere una partecipazione residua che, congiunta a quella detenuta dal Gruppo societario Monte dei Paschi, risulti inferiore alla maggioranza del capitale della BPS, la SCS sarà impegnata, a richiesta della BMPS, a che il terzo acquisti anche la quota di azioni detenute dal Gruppo Monte dei Paschi;
      </p>
<p>
        - è stato previsto che la SCS, ove non intenda partecipare ad eventuali aumenti di capitale, abbia la facoltà di cedere una quota di azioni della BPS, dalla stessa detenute, fermo restando il diritto di prelazione in capo al Gruppo Monte dei Paschi, in misura minima tale che la maggioranza del capitale sia attribuita al Gruppo Monte dei Paschi;
      </p>
<p>
<strong>- la SCS è altresì impegnata ad acquistare (o a far riacquistare da un terzo) da BMPS la quota di partecipazione da questi posseduta nella medesima SCS, allo stesso prezzo corrisposto da BMPS al momento del suo ingresso nella compagine di SCS, nei vari casi espressamente previsti dal contratto in cui eventualmente:</strong>
</p>
<blockquote>
<p>
<strong>- BMPS si trovi a cedere ad SCS o ad un terzo la partecipazione in BPS;</strong>
</p>
<p>
<strong>- BMPS acquisti la maggioranza della BPS;</strong>
</p>
<p>
<strong>- SCS perda la maggioranza della BPS quale conseguenza della parziale o totale mancata partecipazione ad aumenti di capitale di BPSfinalizzati agli sviluppi previsti dal nuovo Piano Industriale;<br/>
          (clausola nuova)</strong>
</p>
</blockquote>
<p>
<strong>- è riconosciuta a BMPS la facoltà di poter cedere ad un terzo la partecipazione in SCS ferma restando la possibilità per SCS di intervenire acquistando direttamente (o facendola acquistare da un terzo) la partecipazione alle stesse condizioni pattuite con il terzo. (clausola nuova)</strong>
</p>
</blockquote>
<p>
<u>3) Principali materie oggetto dell'Accordo:</u>
</p>
<p>
<em>- Piano strategico e distribuzione dei prodotti del Gruppo Monte dei Paschi:</em>
</p>
<p>
      La BPS <strong>nella prospettiva di un programma di sviluppo che consenta di valorizzare le potenzialità della BPS entro il prossimo 31 luglio 2004 provvederà ad approvare un nuovo piano strategico triennale 2004/2006 accompagnato</strong> annualmente dalla redazione dei piani operativi di budget, concordandoli con BMPS, con definiti obiettivi patrimoniali ed economici, di
      efficienza e produttività, anche con riferimento ai prodotti del Gruppo Societario Monte dei Paschi. <strong>(clausola modificata)</strong>
</p>
<p>
<em>- Decisioni assunte dal Consiglio di Amministrazione:</em>
</p>
<p>
      Le materie di ordine strategico e/o concernenti gli aspetti gestionali di maggiore rilevanza (fra i quali i principali sono: approvazione di piani strategici e <strong>delle politiche di erogazione del credito - clausola modificata</strong> -, assunzione e cessione di partecipazioni, fusioni e scissioni, cessioni totali o parziali di azienda o rami di azienda, aumenti di capitale,
      <strong>istituzione e soppressione di sportelli in misura superiore a quanto indicato nel piano strategico,</strong> modifiche allo status di azienda quotata alla Borsa Valori di Milano della BPS, <strong>operazioni di cartolarizzazione, stipula o proroga di accordi commerciali con imprese concorrenti di società del Gruppo Societario Monte dei Paschi - clausola modificata)</strong>
      dovranno essere assunte con il voto favorevole di almeno <strong>due (in precedenza uno, clausola modificata)</strong> degli Amministratori designati dal Gruppo Monte dei Paschi.
    </p>
<p>
      La nomina e/o revoca del Direttore Generale e del Vice Direttore Generale Vicario deve essere preventivamente concertata tra le parti.
    </p>
<p>
<em>- Concertazione del diritto di voto in relazione alla composizione degli</em> <em>Organi sociali:</em>
</p>
<p>
      Sono state concordate le modalità di designazione dei Consiglieri in funzione, tempo per tempo, delle quote possedute che avranno validità fino a quando il Gruppo Monte dei Paschi e la SCS detengano congiuntamente la maggioranza del capitale, anche senza raggiungerla singolarmente.
    </p>
<p>
<strong>Le Parti, pertanto, si sono impegnate ad esercitare il diritto di voto in maniera tale che il numero dei Consiglieri di rispettiva espressione rispecchi direttamente il rapporto percentuale esistente, tempo per tempo, fra le partecipazioni di pertinenza di ciascuno, con arrotondamento all'unità inferiore o superiore a seconda che la frazione sia rispettivamente pari o
      inferiore a 0,5 o superiore a 0,5. (clausola modificata)</strong>
</p>
<p>
      Di conseguenza, al Gruppo Monte dei Paschi sono riservati <strong>quattro (rispetto ai precedenti tre, clausola modificata)</strong> Consiglieri d'Amministrazione su <strong>quattordici (in precedenza tredici, clausola modificata),</strong> di cui uno con funzione di Vice Presidente; l'indicazione del Vice Presidente Vicario resta di competenza della SCS.
    </p>
<p>
      Al Gruppo Monte dei Paschi sono, inoltre, riservati due membri del Comitato Esecutivo su sei membri e la Presidenza del Collegio Sindacale.
    </p>
<p>
<em>- ingresso della Banca Popolare di Spoleto S.p.A. nel Gruppo Bancario Monte Paschi:</em>
</p>
<p>
      Eventuali scostamenti di rilievo esattamente indicati rispetto a significativi indici operativi della BPS, specificamente individuati, comporteranno l'opzione da parte della SCS per l'ingresso della BPS nel Gruppo Bancario Monte dei Paschi o il riacquisto della <strong>partecipazione BPS e della partecipazione in SCS</strong> detenute dal Gruppo Monte dei Paschi. <strong>(clausola
      modificata)</strong>
</p>
<p>
<em><b>C) Durata dell'Accordo:</b></em>
</p>
<p>
      L'Accordo avrà una durata di tre anni e sarà rinnovabile di tre anni in tre anni, salvo disdetta da comunicarsi almeno sei mesi prima della scadenza. <strong>In caso di disdetta, la parte interessata dovrà contestualmente presentare all'altra parte una proposta di acquisto/cessione della partecipazione detenuta da BMPS e da eventuali sue controllate sia in BPS, sia in
      SCS. (clausola modificata)</strong>
</p>
<p>
      L'Accordo verrà depositato presso il Registro delle Imprese di Perugia nei termini di legge.
    </p>
<p align="right">
<i>Spoleto Credito e Servizi Soc.Coop. a r.l.  - Banca Monte dei Paschi di Siena S.p.A.</i>
</p>
<p>
      25 giugno 2004
    </p>
<p>
<b>[BH.1.04.1]