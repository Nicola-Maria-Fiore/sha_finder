<html>
<head>
<title>
      BANCA PROFILO SPA - Estratto del patto parasociale
    </title>
<meta content="stp" name="subjectList"/>
<meta content="390671" name="linkid"/>
<meta content="BANCA PROFILO SPA - Estratto del patto parasociale" name="Description"/>
<meta content="stpatti" name="ss_family"/>
<meta content="BANCA PROFILO SPA " name="societa"/>
<meta content="stpatti" name="ss_table"/>
<meta content="2011-01-04" name="date"/>
<meta content="stpatti" name="tipo"/>
<meta content="N;marciano;1281609678901" name="synchro"/>
<meta content="92616" name="codconsob"/>
</head>
<body>
<p align="left">
<strong><b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b></strong>
</p>
<p align="center">
<strong>BANCA PROFILO S.P.A.</strong>
</p>
<p align="justify">
      Tra i signori:
    </p>
<ul>
<li style="list-style: none">
<i><b></b></i>
</li>
<li>
<i><b>CAPOTOSTI Sandro</b></i>, nato a Roma il 3 giugno 1953, domiciliato in Portofino, loc. Prato, codice fiscale: CPTSDR53H03H501G, professione dirigente.
      </li>
</ul>
<ul>
<li>
<p align="justify">
<i><b>MANARA Marco</b></i>, nato a Bergamo il 14 novembre 1960, domiciliato in Milano,Via Crivelli n. 15, codice fiscale: MNRMRC60S14A794D, professione dirigente.
        </p>
</li>
</ul>
<ul>
<li style="list-style: none">
<i><b></b></i>
</li>
<li>
<i><b>GRIMALDI Arnaldo</b></i>, nato a Napoli il 15 febbraio 1962, domiciliato in Milano, via Arena n. 22, codice fiscale: GRMRLD62B15F839X, professione dirigente.
      </li>
</ul>
<p align="justify">
      di seguito, singolarmente e collettivamente, rispettivamente anche la "<u>Parte Sindacata</u>" e le "<u>Parti Sindacate</u>",
    </p>
<p align="center">
<b>premesso che</b>
</p>
<p align="left">
<b>a.)</b> è corrente la società per azioni quotata "<b>Banca Profilo S.p.A."</b>, (in forma abbreviata PROFILOBANK S.p.A.) con sede in Milano, corso Italia n. 49, capitale sociale euro 64.693.200 i.v., diviso in n. 124.410.000 azioni da euro 0,52 cadauna, numero di iscrizione al Registro delle Imprese di Milano e codice fiscale: 09108700155, iscritta all'albo delle
      Banche e dei Gruppi Bancari al n. 3025.4 e capogruppo del Gruppo Bancario Banca Profilo (di seguito anche la "Società");
    </p>
<p align="left">
<b>b.</b>) è intenzione delle parti di perfezionare la scissione parziale della società Profilo Holding S.p.A. (sede Milano, Corso Italia 49 capitale sociale 1.828.258,85 codice fiscale e numero di iscrizione presso il Registro delle Imprese 09108760159, di seguito anche la "<u>Controllata</u>"), che detiene n.33.963.258 azioni della Società con assegnazione a
      favore di due società di nuova costituzione, denominate rispettivamente: <i>Lares S.r.l.</i> (sede Milano Via Donizetti, 38 capitale sociale euro 100.000,00) e <i>Gap S.r.l.</i> (sede Milano Via Zenale,15, capitale sociale euro 100.000,00), di complessive n. 7.917.899 azioni Banca Profilo S.p.A., e più precisamente:
    </p>
<p align="left">
      - di n. 4.373.179 azioni Banca Profilo S.p.A. a favore della beneficiaria "<i>Lares S.r.l.</i>", pari al 3,515% del capitale della Società;
    </p>
<p align="left">
      - di n. 3.544.720 azioni Banca Profilo S.p.A. a favore della beneficiaria "<i>Gap S.r.l.</i>", pari al 2,849% del capitale della Società;
    </p>
<p align="left">
<b>c.)</b> a seguito e per effetto della suddetta operazione di scissione, le Parti Sindacate detengono direttamente o indirettamente complessive n. 37.382.400 azioni Banca Profilo S.p.A., e più precisamente:
    </p>
<div style="margin-left: 2em">
<p align="left">
<strong>(i)</strong> <b>Sandro Capotosti</b> detiene direttamente n. 3.419.143 azioni Banca Profilo S.p.A., pari al 2,748% del capitale sociale della Società ed indirettamente, tramite la Controllata, n. 26.045.358 azioni Banca Profilo S.p.A., pari al 20,935% del capitale sociale della Società, e dunque, complessivamente, n. 29.464.501 azioni, pari al 23,683% del capitale
        sociale della Società;
      </p>
<p align="left">
<b>(ii) Marco Manara</b> detiene indirettamente, tramite la beneficiaria <i>Lares S.r.l.</i>, n. 4.373.179 azioni Banca Profilo S.p.A., pari al 3,515 % del capitale della Società;
      </p>
<p align="left">
<b>(iii) Arnaldo Grimaldi</b> detiene indirettamente, tramite la beneficiaria <i>Gap S.r.l.</i>, n. 3.544.720 azioni Banca Profilo S.p.A., pari al 2,849% del capitale sociale della Società.
      </p>
</div>
<p align="justify">
      Tutto ciò premesso, le Parti Sindacate <b></b>
</p>
<p align="center">
<b>convengono e stipulano quanto segue:</b>
</p>
<p align="left">
<b>- Oggetto -</b>
</p>
<p>
      1. le Parti Sindacate conferiscono la totalità delle loro azioni Banca Profilo S.p.A., detenute direttamente o indirettamente, in un Sindacato di Blocco e di Voto (di seguito anche il "<u>Patto Parasociale</u>"), ai sensi del combinato disposto degli artt. 2341-bis c.c. e 122 e segg. del D.Lgs. 24 febbraio 1998, n. 58;
    </p>
<p>
      2. ciascuna Parte Sindacata potrà incrementare, in via diretta o indiretta, la propria partecipazione al capitale della Società a condizione tuttavia che l’incremento sia preventivamente autorizzato dalla maggioranza del Patto Parasociale, computata secondo le partecipazioni detenute nel capitale sociale di Banca Profilo S.p.A.;
    </p>
<p>
      3. ciascuna Parte Sindacata si impegna altresì a conferire nel Sindacato tutte le ulteriori azioni che dovesse, direttamente o indirettamente, acquistare o sottoscrivere per effetto di assegnazioni gratuite, conversioni o aumenti di capitale;
    </p>
<p>
      4. il Patto Parasociale ha la finalità di regolare e disciplinare sia gli atti di disposizione delle azioni dei promotori, sia l’esercizio del diritto di voto, allo scopo di creare valore per le azioni proteggendo l’investimento e assicurando la tutela della peculiarità di Banca Profilo S.p.A., delle sue potenzialità, del valore umano e professionale dei suoi
      dipendenti.
    </p>
<p>
<b>- Deposito delle Azioni Sindacate -</b>
</p>
<p>
      5<b>.</b> le Parti Sindacate si obbligano a depositare le Azioni Sindacate di rispettiva spettanza in un unico conto presso un depositario di comune gradimento dei partecipanti.
    </p>
<p align="left">
<b>- Obblighi di blocco -</b>
</p>
<p>
      6. le Parti Sindacate si impegnano a fare in modo che non vengano vendute, cedute, permutate, donate o conferite in tutto o in parte, le azioni Banca Profilo S.p.A. detenute tramite le società beneficiarie <i>Lares S.r.l.</i> e <i>Gap S.r.l.</i> fino alla data del 31 maggio 2008;
    </p>
<p>
      7. I signori Marco Manara e Arnaldo Grimaldi ,fino alla data del 31 maggio 2008, non potranno vendere, cedere, conferire, donare, permutare ecc. le quote delle società Lares srl e Gap srl né a titolo oneroso né a titolo gratuito
    </p>
<p align="left">
<b>- Obblighi di voto -</b>
</p>
<p>
      8. le Parti Sindacate si obbligano reciprocamente ad esercitare il diritto di voto a ciascuna di esse spettante nelle assemblee della Società, sulla base di un indirizzo di voto determinato, prima di ciascuna assemblea e senza particolari formalità, dalla maggioranza delle Parti sindacate stesse, computata sulla base del capitale sociale Banca Profilo S.p.A. detenuto in via
      diretta e indiretta;
    </p>
<p>
      9. il Sindacato di Voto ha ad oggetto l’esercizio del diritto di voto in tutte le assemblee ordinarie e straordinarie della Società, salva la facoltà delle Parti Sindacate di convenire all’unanimità l’esclusione dell’applicabilità del Sindacato di voto per determinate specifiche delibere;
    </p>
<p>
      10. l’eventuale espressione del voto in modo difforme rispetto alle deliberazioni assunte dalle Parti Sindacate ai sensi dei precedenti punti 8.) e 9.), è sanzionata con il pagamento di una penale, secondo quanto disposto dal successivo punto 12.).
    </p>
<p align="left">
<b>- Durata -</b>
</p>
<p>
      11. il Patto Parasociale avrà efficacia sino al 31 maggio 2008 salvo accordo di rinnovo tra le parti;
    </p>
<p>
<b>- Clausola penale –</b>
</p>
<p>
      12. In caso di violazione del Patto Parasociale, la Parte inadempiente dovrà corrispondere a titolo di penale, una somma pari alla media aritmetica dell’ultimo semestre del prezzo di borsa delle Azioni sindacate di tale Parte inadempiente, da ripartirsi proporzionalmente a beneficio delle Parti non inadempienti; la misura della predetta penale viene ritenuta congrua e confacente
      in funzione del grave danno sin d’ora riconosciuto dalle parti come derivante dal non creduto mancato rispetto dei presenti patti
    </p>
<p>
      13. la volontaria ed ingiustificata non partecipazione all’assemblea ordinaria o straordinaria della Società equivale a manifestazione difforme dall’indirizzo di voto concordato qualora, per effetto dell’assenza, le deliberazioni dell’assemblea della Società siano difformi dalla condotta deliberata dal Sindacato di voto.
    </p>
<p align="left">
<b>- Clausola compromissoria -</b>
</p>
<p>
      14. Qualsiasi controversia riguardante la validità, l’interpretazione, l’esecuzione, la risoluzione, nonché le eventuali modificazioni del Patto Parasociale, o comunque derivante dallo stesso, è deferita ad un Collegio Arbitrale composto di tre arbitri, tutti nominati dal Presidente dell’Ordine dei Commercialisti di Milano. Il Collegio deciderà in forma
      irrituale.
    </p>
<p align="left">
<b>- Norme di rinvio -</b>
</p>
<p>
      15. Per quanto non espressamente previsto nel presente atto, si rinvia alle norme di legge in quanto applicabili.
    </p>
<p align="justify">
      15 febbraio 2006
    </p>
<p align="justify">
<b>[BV.1.06.1]