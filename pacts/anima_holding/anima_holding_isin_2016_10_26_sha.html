/strong>
</p>
<hr/>
<p align="center">
<strong>ANIMA HOLDING S.P.A.</strong>
</p>
<p>
      Ai sensi dell’art. 122 del D.Lgs. n. 58 del 24 febbraio 1998 e successive modificazioni ed integrazioni (“<strong>TUF</strong>”) e delle disposizioni applicabili del Regolamento adottato da Consob con delibera n. 11971 del 14 maggio 1999, come successivamente modificato e integrato (“<strong>RE</strong>”) si rende noto quanto segue:
    </p>
<p>
<strong>Premesse</strong>
</p>
<p>
      In data 26 giugno 2015 (la “<strong>Data di Efficacia</strong>”), Poste Italiane S.p.A., con sede legale in Roma, Viale Europa 190, Codice Fiscale e numero di iscrizione al registro delle imprese di Roma 97103880585 (<strong>Poste</strong>), è subentrata in ogni diritto e obbligazione di Banca Monte dei Paschi di Siena S.p.A. ai sensi del patto parasociale ex art.122
      t.u.f., sottoscritto in data 5 marzo 2014 tra quest’ultima e <strong>Banca Popolare di Milano S.c. a r.l.</strong>, con sede legale in Milano, Piazza F. Meda 4, Codice Fiscale, Partita IVA e numero di iscrizione al registro delle imprese di Milano 00715120150 (<strong>BPM,</strong> e, congiuntamente a Poste, le “<strong>Parti</strong>”), ed avente oggetto le azioni
      ordinarie di Anima Holding S.p.A., con sede legale in Milano, Corso Garibaldi 99, iscritta al Registro delle Imprese di Milano, codice fiscale e partita IVA 05942660969 (“<strong>AH”</strong> o la “<strong>Società”</strong>). Il subentro è stato realizzato attraverso la  stipulazione di un patto parasociale con BPM e contenente le medesime previsioni
      già incluse nel previgente patto parasociale tra BPM e Banca Monte dei Paschi di Siena S.p.A., fatta eccezione per le clausole che hanno esaurito i loro effetti.
    </p>
<p>
      Al patto sono conferite tutte le azioni detenute da Poste (10,32%) e BPM (14,67%), pari a circa il 24,99% del capitale sociale con diritto di voto di AH.
    </p>
<p>
      Le principali previsioni del patto disciplinano: (i) gli obblighi e le modalità di presentazione di una lista congiunta per la nomina dei membri  del  Consiglio  di  Amministrazione della Società; (ii) taluni obblighi in caso di sostituzione dei membri del Consiglio di Amministrazione della Società; (iii) il dovere di consultazione tra le Parti prima di
      determinate assemblee degli azionisti e di talune riunioni di Consiglio  di  Amministrazione della Società; e (iv) alcune restrizioni alla vendita di azioni per determinati periodi di tempo.
    </p>
<p>
      Di seguito vengono fornite le informazioni essenziali richieste ai sensi dell’art. 130 RE.
    </p>
<p>
<strong>1.  Società i cui strumenti finanziari sono oggetto del Patto</strong>
</p>
<p>
      La società i cui strumenti finanziari sono oggetto del Patto è Anima Holding S.p.A., con sede in Corso Garibaldi  99, Milano, iscritta al Registro  delle  Imprese di Milano, codice  fiscale e partita  IVA n.05942660969, con capitale sociale sottoscritto e versato pari ad Euro 5.765.463, rappresentato da 299.804.076 azioni ordinarie senza valore nominale
      (le “<strong>Azioni</strong>”).
    </p>
<p>
<strong>2.  Strumenti finanziari conferiti al Patto</strong>
</p>
<p>
      Il Patto contiene disposizioni che riguardano azioni ordinarie di AH.
    </p>
<p>
      In particolare, alla data del presente estratto, sono conferite al Patto tutte le azioni detenute da Poste (10,32%) e BPM (14,67%), pari a circa il 24,99% del capitale sociale con diritto di voto di AH. Il tutto come riepilogato nella seguente tabella:
    </p>
<table border="1" cellpadding="0" cellspacing="0">
<tbody>
<tr>
<td valign="top" width="192">
<p align="center">
<strong>Soggetto aderente al Patto</strong>
</p>
</td>
<td valign="top" width="155">
<p align="center">
<strong>n. azioni</strong>
</p>
</td>
<td valign="top" width="228">
<p align="center">
<strong>percentuale del capitale sociale</strong>
</p>
</td>
<td valign="top" width="152">
<p align="center">
<strong>percentuale delle azioni del patto</strong>
</p>
</td>
</tr>
<tr>
<td valign="top" width="192">
<p align="center">
              Poste Italiane S.p.A.
            </p>
</td>
<td valign="top" width="155">
<p align="center">
              30.951.119
            </p>
</td>
<td valign="top" width="228">
<p align="center">
              10,32%
            </p>
</td>
<td valign="top" width="152">
<p align="center">
              41,31%
            </p>
</td>
</tr>
<tr>
<td valign="top" width="192">
<p align="center">
              Banca Popolare di Milano S.c.p.a.
            </p>
</td>
<td valign="top" width="155">
<p align="center">
              43.970.000
            </p>
</td>
<td valign="top" width="228">
<p align="center">
              14,67%
            </p>
</td>
<td valign="top" width="152">
<p align="center">
              58,69%
            </p>
</td>
</tr>
<tr>
<td valign="top" width="192">
<p align="center">
              Totale
            </p>
</td>
<td valign="top" width="155">
<p align="center">
              74.921.119
            </p>
</td>
<td valign="top" width="228">
<p align="center">
              24,99%
            </p>
</td>
<td valign="top" width="152">
<p align="center">
              100%
            </p>
</td>
</tr>
</tbody>
</table>
<br/>
<strong>3.  Soggetti aderenti al Patto</strong> <br/>
<br/>
<p>
      I soggetti che aderiscono al Patto sono:
    </p>
<p>
      (a) <strong>Banca Popolare di Milano S.c. a r.l.</strong>, con sede legale in Milano, Piazza F. Meda 4, Codice Fiscale, Partita IVA e numero di iscrizione al registro delle imprese di Milano 00715120150
    </p>
<p>
      (b) <strong>Poste Italiane S.p.A.</strong>, con sede legale in Roma, Viale Europa 190, Codice Fiscale e numero di iscrizione al registro delle imprese di Roma 97103880585.
    </p>
<p>
<strong>4.  Soggetto che esercita il controllo</strong>
</p>
<p>
      Nessuna Parte, in virtù del Patto, esercita il controllo sulla Società ai sensi dell’art. 93 del TUF.
    </p>
<p>
<strong>5.  Tipologia di patto parasociale</strong>
</p>
<p>
      Le pattuizioni contenute nel Patto, riprodotte in sintesi nel successivo paragrafo 6, sono riconducibili a pattuizioni parasociali rilevanti a norma dell’art. 122, comma primo, e comma quinto, lettere a) e b) del TUF.
    </p>
<p>
<strong>6.  Contenuto del Patto</strong>
</p>
<p>
<strong>6.1 Nomina del Consiglio di Amministrazione</strong>
</p>
<p>
      Le Parti si sono impegnate a presentare e votare nell’assemblea della Società convocata per la nomina del Consiglio di Amministrazione una lista di 9 candidati composta collocando:
    </p>
<p>
      - al 1° posto un candidato, in  possesso  dei requisiti di indipendenza previsti dall’art.  148, comma 3, del TUF e dal Codice di Autodisciplina delle società quotate predisposto dal Comitato per la Corporate  Governance promosso da Borsa  Italiana  S.p.A. (il “Codice di Autodisciplina”), indicato congiuntamente dalle Parti;<br/>
      - al 2° posto un candidato indicato da BPM;<br/>
      - al 3° posto un candidato indicato da Poste;<br/>
      - al 4° posto un candidato, in  possesso  dei requisiti di indipendenza previsti dall’art.  148, comma 3, del TUF e dal Codice di Autodisciplina, indicato congiuntamente dalle Parti;<br/>
      - al 5° posto un candidato, disponibile ad assumere la carica di Amministratore  Delegato, indicato congiuntamente dalle Parti;<br/>
      - al 6° posto un candidato, disponibile ad assumere la carica di Presidente  del  Consiglio  di Amministrazione, indicato congiuntamente dalle Parti;<br/>
      - al 7° posto un candidato in possesso dei requisiti di indipendenza previsti dall’art. 148, comma 3, del TUF e dal Codice di Autodisciplina, indicato congiuntamente dalle Parti;<br/>
      - all’8° posto un candidato indicato da BPM;<br/>
      - al 9° posto un candidato indicato da Poste.
    </p>
<p>
      Sempre ai sensi del Patto, le Parti si sono impegnate a fare in modo che: (a) la composizione della lista così formata assicuri il rispetto delle previsioni statutarie e, tra  l’altro, della disciplina pro-tempore vigente relative all’equilibrio tra i generi, alla presenza di amministratori indipendenti e agli altri requisiti previsti per la composizione del Consiglio
      di Amministrazione; (b) nella misura in cui i candidati che le Parti intendono designare non garantiscano il rispetto delle previsioni statutarie e della disciplina pro-tempore vigente relative all’equilibrio tra i generi, siano individuati dei candidati da inserire al 1°, 4° e 7° posto della lista sopra descritta che appartengano al genere meno rappresentato in tale
      lista; (c) qualora trovi applicazione il meccanismo previsto dall’art. 13.4 dello statuto sociale della Società, ovvero, per qualsiasi motivo, il meccanismo di elezione previsto dall’art. 13.1 del medesimo statuto sociale non trovi completa applicazione, per quanto possibile, venga comunque rispettato il principio di rappresentanza paritetica delle Parti nel Consiglio di
      Amministrazione; e (d) ogni amministratore cessato, decaduto o revocato sia sostituito con il sostituto indicato nella lista presentata dalle Parti o, in caso di sua indisponibilità e/o impossibilità ad assumere la carica o in caso di mancata indicazione del sostituto in tale lista, con un sostituto individuato con le medesime modalità con le quali è stato individuato
      l’amministratore che deve essere sostituito.
    </p>
<p>
      Le Parti si sono altresì impegnate: (a) ad esprimere il proprio voto nell’assemblea della Società in favore della nomina quale Presidente del Consiglio di Amministrazione della Società del candidato indicato al 6° posto della lista sopra descritta; e (b) a fare tutto quanto in proprio potere affinché il Consiglio  di  Amministrazione della
      Società conferisca la carica di Amministratore  Delegato al candidato indicato al 5° posto della lista sopra descritta.  
    </p>
<p>
      Il Patto prevede inoltre l’impegno delle Parti a compiere ogni ragionevole sforzo per raggiungere un accordo in merito ad una designazione congiunta dei candidati da inserire al 1°, 4°, 5°, 6° e 7° posto della lista sopra descritta.  Qualora, tuttavia, nonostante tale impegno congiunto si verificasse un disaccordo tra le Parti sulla scelta di uno o
      più di tali candidati, il Patto prevede dei meccanismi volti a superare tale disaccordo anche attraverso la nomina di primarie società di selezione del personale, le quali dovranno essere incaricate da una Parte di indicare una rosa di candidati tra i quali l’altra Parte dovrà selezionare la persona da inserire nella lista sopra descritta. In relazione a ciascun posto
      della lista sul quale non sia stato possibile esprimere un candidato condiviso, l’individuazione della Parte chiamata ad indicare la società di selezione del personale incaricata di fornire la rosa di candidati, e della Parte chiamata a selezionare all’interno di tale rosa la persona da inserire nella lista avverrà in ragione del numero di azioni della Società di
      cui sarà titolare ciascuna Parte al momento del primo incontro tra le medesime Parti per discutere della composizione della lista sopra descritta. 
    </p>
<p>
      Nel caso in cui, successivamente  al primo rinnovo del Patto, una delle Parti dovesse esercitare il Diritto di Recesso (come di seguito definito), la Parte la cui partecipazione nel capitale sociale di AH si sia ridotta al di  sotto del 5% dovrà fare quanto ragionevolmente in proprio potere affinché il membro del Consiglio di Amministrazione di AH nominato su
      designazione di tale Parte (e cioè il candidato collocato al 2° o al 3° posto della lista sopra descritta o il suo sostituto) rassegni le proprie dimissioni dalla carica.  
    </p>
<p>
      Sempre ai  sensi  del Patto, qualora si rendesse  necessario, per qualsivoglia motivo, procedere alla sostituzione di un membro del Consiglio di Amministrazione della Società nominato nell’assemblea del 6 marzo 2014 (ivi incluso quindi il caso di sostituzione a seguito di decadenza, revoca o dimissioni dalla carica), sia in ipotesi di cooptazione da parte del
      Consiglio di Amministrazione della Società, sia in ipotesi di sostituzione mediante delibera dell’assemblea  degli  azionisti della Società, le Parti si impegnano a fare quanto in proprio potere affinché tale amministratore venga sostituito (i) nel caso in cui l’amministratore da sostituire sia stato indicato da una Parte, con un candidato indicato da
      tale Parte e, (ii) in tutti gli altri casi, con un amministratore individuato di comune accordo tra le Parti. Resta inteso che nel caso in cui, nonostante ogni ragionevole sforzo delle Parti per raggiungere un accordo in merito  ad una designazione congiunta, ciò non fosse possibile, le Parti daranno congiuntamente mandato ad una società di selezione del personale per la
      individuazione del soggetto da proporre quale sostituto. 
    </p>
<p>
<strong>6.2 Obblighi di preventiva consultazione</strong>
</p>
<p>
      Il Patto prevede che le Parti si riuniscano prima di ogni assemblea degli azionisti della Società (con l’eccezione di quelle convocate per la nomina del Consiglio di Amministrazione, a cui si applicherà quanto sopra descritto) al  fine  di esaminare, discutere e tentare di raggiungere un orientamento comune in merito a: (a) ogni materia che sia – per legge o
      ai sensi dello statuto della Società pro-tempore vigente – di competenza dell’assemblea straordinaria della Società; e (b) per quanto riguarda le materie di competenza dell’assemblea ordinaria della Società, quelle che abbiano ad oggetto: (i) l’approvazione  del  bilancio e la distribuzione di utili o di riserve; (ii) la nomina del Collegio
      Sindacale della Società; (iii) la revoca e/o l’esercizio dell’azione di responsabilità nei confronti di uno o più amministratori e/o sindaci; (iv) l’autorizzazione all’acquisto e/o alla vendita di azioni proprie al di fuori dell’ambito di piani di stock  option; (v) la remunerazione dei membri  del  Consiglio  di
      Amministrazione e l’approvazione di piani di compensi basati su strumenti  finanziari ai  sensi dell’articolo 114-bis del TUF.
    </p>
<p>
      Le Parti si sono altresì impegnate a riunirsi prima di ogni riunione del Consiglio di Amministrazione della Società che la Parte richiedente la convocazione reputi essere di particolare rilevanza, al fine di esaminare, discutere e tentare di raggiungere un orientamento comune in merito alle materie indicate dalla Parte richiedente.
    </p>
<p>
<strong>6.3 Impegno di lock-up</strong>
</p>
<p>
      Con la sottoscrizione del Patto, BPM si è impegnata, salvo diverso e/o integrativo accordo fra le Parti, a non trasferire Azioni per un periodo di 15 mesi dalla data di inizio delle negoziazioni delle Azioni sul Mercato Telematico Azionario organizzato e gestito da Borsa Italiana S.p.A., ovverosia dal 16 aprile 2014 (il “<strong>Primo Termine</strong>”). Successivamente BPM
      potrà trasferire Azioni fermo restando che: (i) dovrà continuare a detenere una partecipazione non inferiore al 9,9% del capitale sociale di AH fino alla scadenza del 36° mese successivo al 16 aprile 2014; (ii) nel periodo intercorrente tra la scadenza del Primo Termine e la scadenza del 18° mese successivo al 16 aprile 2014 (il “<strong>Secondo
      Termine</strong>”), non potrà trasferire Azioni per un ammontare superiore al 2% del capitale sociale di AH; e (iii) nel periodo intercorrente tra la scadenza del Secondo Termine e la scadenza del 24° mese successivo al 16 aprile 2014 (il “<strong>Terzo Termine</strong>”), non potrà trasferire Azioni per un ammontare superiore alla differenza fra il 6% del
      capitale sociale di AH e le Azioni eventualmente trasferite nel periodo di cui al precedente punto (ii). Poste a sua volta si è impegnata a non trasferire Azioni fino alla scadenza del Terzo Termine. Successivamente al Terzo Termine, Poste potrà trasferire le Azioni detenute, fermo restando che dovrà continuare a detenere una partecipazione non inferiore al 9,9% del capitale
      sociale di AH fino alla scadenza del 36° mese successivo al 16 aprile 2014 . Gli impegni che precedono non operano in caso di ordine e/o disposizioni impartite dalle Autorità di Vigilanza e/o dall’Autorità Giudiziaria, inerenti alla circolazione delle Azioni.
    </p>
<p>
<strong>6.4 Divieto di acquisto</strong>
</p>
<p>
      Per tutta la durata del Patto ciascuna delle Parti si è impegnata a non divenire titolare - direttamente o indirettamente - per mezzo di qualsivoglia operazione, di azioni della Società, e/o di altri diritti relativi ad azioni della Società, in aggiunta alle rispettive Azioni detenute alla Data di Efficacia, se non in base ad acquisti effettuati in  conformità
       ad un meccanismo, stabilito nel Patto, volto ad evitare che la partecipazione complessiva delle Parti superi una delle soglie il cui superamento determina l’obbligo di lanciare un’offerta  pubblica  di  acquisto ai  sensi  del TUF (oltre  al caso dell’esercizio del diritto  di opzione in relazione ad eventuali aumenti di capitale).
      Analogamente, il Patto prevede l’impegno di ciascuna delle Parti a non porre in essere negozi, patti, intese di qualunque natura o azioni che possano comportare l’applicazione delle disposizioni del TUF in materia di OPA obbligatoria. 
    </p>
<p>
      Il Patto prevede, inoltre, che, nel caso di violazione di tali obblighi, la Parte inadempiente dovrà tenere l’altra Parte manlevata e indenne da ogni danno, perdita, costo, spesa o pretesa di terzi derivante da tale inadempimento, ivi incluso, senza limitazione, qualsiasi costo correlato alla promozione dell’offerta pubblica di acquisto obbligatoria, oltre a dover pagare
      una somma di denaro a titolo di penale. 
    </p>
<p>
<strong>7.  Durata, rinnovo e recesso</strong>
</p>
<p>
      Il Patto è divenuto efficace a partire dalla Data di Efficacia e avrà durata fino al 16 aprile 2017.
    </p>
<p>
      Inoltre, il Patto prevede il rinnovo automatico dello stesso per ulteriori periodi di 3 anni qualora almeno 6 mesi prima della scadenza nessuna delle Parti abbia comunicato all’altra la propria intenzione di non rinnovarlo. 
    </p>
<p>
      Il Patto prevede poi che, qualora, successivamente  alla data del primo rinnovo del Patto, la partecipazione nel capitale sociale della Società di una delle Parti si riducesse al di sotto del 5%, l’altra Parte avrà facoltà di recedere dal Patto (il “Diritto di Recesso”). 
    </p>
<p>
      Con lettera in data 3 ottobre 2016 Poste ha comunicato a BPM la propria intenzione di non rinnovare ulteriormente il Patto, che cesserà quindi di avere efficacia alla sopra indicata data del 16 aprile 2017, non essendo previsti ulteriori rinnovi e/o proroghe.
    </p>
<p>
<strong>8.  Organi del Patto</strong>
</p>
<p>
      Il Patto non prevede l’istituzione di organi per il suo funzionamento.
    </p>
<p>
<strong>9.  Penali in caso di inadempimento</strong>
</p>
<p>
      Il Patto contiene una clausola penale che trova applicazione nel caso di violazione del divieto di porre in essere negozi, patti, intese di qualunque natura o azioni che possano comportare l’applicazione delle disposizioni del TUF in materia di OPA obbligatoria.
    </p>
<p>
<strong>10.  Assenza di obblighi di deposito delle azioni</strong>
</p>
<p>
      Il Patto non contiene obblighi di deposito delle azioni della Società conferite al Patto dalle Parti.
    </p>
<p>
<strong>11.  Deposito del Patto</strong>
</p>
<p>
      Il Patto è stato depositato presso il Registro delle Imprese di Milano in data 30 giugno 2015 con Prot. n. RI/PRA/2015/193935.
    </p>
<p>
      26 ottobre 2016
    </p>
<p>
<strong>[AAE.2.16.1]