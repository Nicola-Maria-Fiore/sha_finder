/strong>
</p>
<hr/>
<p align="center">
<strong>Avviso ai sensi dell’art. 131 del Regolamento Consob n. 11971/1999</strong><br/>
</p>
<p align="justify">
      Con riferimento all’accordo quadro sottoscritto in data 10 novembre 2016 tra Poste Italiane S.p.A., Cassa Depositi e Prestiti S.p.A., Risparmio Holding S.p.A., Anima Holding S.p.A. e Equam S.p.A. contenente, tra l’altro, alcune pattuizioni parasociali relative ad Anima Holding S.p.A., si rende noto che in data 23 novembre 2018 Anima Holding S.p.A. ha confermato alla controparte
      Poste Italiane S.p.A. che detto accordo è da intendersi definitivamente privo di ogni effetto.
    </p>
<p align="justify">
<strong> </strong>Milano, 27 novembre 2018
    </p>
<hr/>
<p>
<strong>Informazioni essenziali ai sensi dell’articolo 122 del D.Lgs. 24 febbraio 1998, n. 58 ("TUF") e dell’articolo 130 del Regolamento Consob 14 maggio 1999, n. 11971 ("Regolamento Emittenti") in merito ad accordi contenenti talune pattuizioni parasociali relative ad azioni ordinarie di</strong>
</p>
<p align="center">
      Anima Holding S.p.A.
    </p>
<p align="justify">
<u>Premessa</u>
</p>
<p align="justify">
      In data 9 novembre 2017, Banco BPM S.p.A., con sede legale in Milano, Piazza Meda n. 4 ("<b>Banco BPM</b>") e ANIMA Holding S.p.A., con sede legale in Milano, Corso Garibaldi n. 99 ("<b>Anima Holding</b>" e, insieme a Banco BPM, le "<b>Parti</b>") hanno sottoscritto, tra gli altri, (i) un contratto di compravendita di azioni ("<b>Contratto di
      Compravendita</b>") avente ad oggetto la cessione del 100% del capitale di Aletti Gestielle SGR ("<b>AG SGR</b>") a Anima Holding; e (ii) un accordo quadro di <i>partnership</i> ("<b>Accordo Quadro di Partnership</b>") relativo, <i>inter alia</i>, alla distribuzione, da parte del Gruppo Banco BPM, di quote di OICR, gestioni patrimoniali, quote di fondi pensione del
      Gruppo Anima ("<b>Accordi Definitivi</b>").
    </p>
<p align="justify">
      Gli Accordi Definitivi contenevano alcune pattuizioni parasociali (le "<b>Pattuizioni Parasociali</b>") relative ad Anima Holding, rilevanti ai sensi dell’art. 122 del TUF, per le quali sono stati assolti gli obblighi di comunicazione nei confronti della Consob e del pubblico in data 14 novembre 2017; in particolare sono state pubblicate le informazioni essenziali di cui
      all’art. 130 del Regolamento Emittenti.
    </p>
<p align="justify">
      Di seguito si riportano le informazioni essenziali sulle Pattuizioni Parasociali relative ad Anima Holding, contenute nell’Accordo Quadro di Partnership sottoscritto in data 9 novembre 2017 da Anima Holding e Banco, come aggiornate per tenere conto della sottoscrizione in data 19 dicembre 2018 di un accordo modificativo con cui le Parti: (i) hanno convenuto (tra l’altro) di
      prorogare il termine previsto dall’Accordo Quadro di Partnership per la convocazione dell’Assemblea Straordinaria degli Azionisti di Anima Holding, che potrà essere chiamata a deliberare in merito a talune modifiche statutarie in corso di valutazione tra le Parti, alla cui approvazione è subordinata l’efficacia dell’impegno di <i>lock-up</i> su azioni Anima
      Holding previsto in capo a Banco BPM; (ii) si sono date atto che le pattuizioni parasociali contenute nel Contratto di Compravendita hanno avuto esecuzione, essendo stati rispettati da ciascuna delle Parti gli impegni ivi previsti in relazione dell’aumento di capitale di Anima Holding deliberato dal Consiglio di Amministrazione in data 21 marzo 2018 in attuazione della delega
      attribuita dall’Assemblea Straordinaria degli Azionisti in data 15 dicembre 2017.
    </p>
<p align="justify">
<b>1. <u><i>Tipo di accordo</i></u></b>
</p>
<p align="justify">
      L’Accordo Quadro di Partnership contiene alcune Pattuizioni Parasociali relative ad Anima Holding che sono riconducibili a un sindacato di voto e a un patto che pone limiti al trasferimento di strumenti finanziari, rilevanti ai sensi dell’art. 122, comma 1 e comma 5, lett. b), del TUF.
    </p>
<p align="justify">
<b>2. <u><i>Società i cui strumenti finanziari sono oggetto delle pattuizioni parasociali contenute negli Accordi Definitivi</i></u></b>
</p>
<p align="justify">
      La società con azioni quotate i cui strumenti finanziari sono oggetto delle Pattuizioni Parasociali rilevanti ai sensi dell’art. 122 TUF contenute nell’Accordo Quadro di Partnership è Anima Holding, società con sede legale in Milano, Corso Garibaldi 99, iscritta al Registro delle Imprese di Milano al n. 05942660969, capitale sociale sottoscritto e versato pari
      Euro 7.291.809,72, suddiviso in n. 380.036.892 azioni ordinarie senza valore nominale, quotate sul Mercato Telematico Azionario organizzato e gestito da Borsa Italiana S.p.A. ("<b>MTA</b>").
    </p>
<p align="justify">
<b>3. <u><i>Soggetti aderenti e strumenti finanziari da essi detenuti</i></u></b>
</p>
<p align="justify">
      Le Pattuizioni Parasociali vincolano Banco BPM e Anima Holding, come meglio precisato nel successivo Par. 4 (anche in relazione alla relativa durata).
    </p>
<p align="justify">
      Alla data odierna, Banco BPM è una società per azioni, con sede legale in Milano, Piazza Meda n. 4, iscritta al Registro delle Imprese di Milano al n. 09722490969, capitale sociale sottoscritto e versato (alla data odierna) pari a Euro 7.100.000.000,00, suddiviso in n. 1.515.182.126 azioni ordinarie quotate sul MTA. Si precisa che nessun soggetto esercita il controllo su Banco BPM
      ai sensi dell'art. 93, comma 1, lettera a), del TUF. Banco BPM detiene n. 54.229.662 azioni Anima Holding, pari al 14,27% del capitale sociale di Anima Holding con diritto di voto, che sono oggetto delle Pattuizioni Parasociali nei termini descritti nel successivo punto 4.
    </p>
<p align="justify">
<b>4.<u><i>Contenuto delle Pattuizioni Parasociali</i></u></b>
</p>
<p align="justify">
<b>4.1 Nuovo Statuto Anima</b>
</p>
<p align="justify">
      Ai sensi dell’Accordo Quadro di Partnership, in considerazione della rilevanza della <i>partnership</i> strategica e dell’impegno di <i>lock-up</i> (di cui <i>infra</i> al Paragrafo 4.2), previsti dall’Accordo Quadro di Partnership, Anima Holding e Banco BPM valuteranno in spirito costruttivo e di buona fede modifiche dell’attuale statuto di Anima Holding, che
      favoriscano una maggiore proporzionalità e rappresentanza consiliare per i principali soci, nel rispetto dei diritti delle minoranze e, ove consentito, un maggior allineamento del numero degli indipendenti da nominare nel Consiglio di Amministrazione, rispetto a quanto previsto dal Codice di Autodisciplina per le Società Quotate. Anima Holding si impegna a sottoporre le modifiche
      statutarie all’approvazione di un’assemblea straordinaria degli azionisti, da tenersi nella medesima data dell’assemblea di approvazione del bilancio al 31 dicembre 2018 o, comunque, entro il 30 aprile 2019.
    </p>
<p align="justify">
<b>4.2 Lock-Up</b>
</p>
<p align="justify">
      Subordinatamente <i>(i)</i> all’adozione da parte di Anima di un testo di statuto che recepisca le modifiche statutarie concordate tra le Parti ai sensi del precedente Paragrafo 4.1 e <i>(ii)</i> alla circostanza che tale statuto non sia successivamente modificato in relazione alle clausole concordate tra le Parti ai sensi del precedente Paragrafo 4.1, Banco BPM si obbliga fino al 30
      giugno 2020 a non trasferire e/o cedere a terzi (e a far sì che non siano trasferite e/o cedute a terzi), diversi da società del Gruppo Banco BPM, direttamente o indirettamente, ad alcun titolo, mediante alcun atto o negozio giuridico idoneo allo scopo (inclusa la compravendita, a pronti o a termine, il conferimento in natura, la fusione o scissione, la cessione di azienda o ramo
      di azione, contratti di opzione, <i>swap</i> o altri derivati, prestito titoli o pronti contro termine) un numero di azioni pari al minore tra (a) 30.782.988 (corrispondenti alla data del 20 luglio 2017 ad una partecipazione in Anima pari al 9,99% del capitale sociale ed alla data dell’accordo modificativo ad una partecipazione pari all’ 8,1% del capitale sociale); e (b) il
      numero azioni detenute dal Gruppo Banco BPM alla data di adozione da parte di Anima del testo di statuto che recepisca le modifiche statutarie previste dal precedente Paragrafo 4.1.
    </p>
<p align="justify">
<b>5.</b> <u><i><b>Durata delle Pattuizioni Parasociali</b></i></u>
</p>
<p align="justify">
      Le Pattuizioni Parasociali contenute nell’Accordo Quadro di Partnership avranno durata sino al 30 aprile 2019 quanto agli impegni previsti nel Paragrafo 1 (Nuovo Statuto Anima) e sino al termine del 30 giugno 2020 quanto all’impegno di Lock-Up indicato nel precedente Paragrafo 4.2 (subordinatamente alle condizioni ivi previste).
    </p>
<p align="justify">
<b>6. <u><i>Soggetto che esercita il controllo ai sensi dell’art. 93 TUF</i></u></b>
</p>
<p align="justify">
      Le Pattuizioni Parasociali contenute nell’Accordo Quadro di Partnership non influiscono sul controllo di Anima Holding. Alla data odierna nessun soggetto esercita il controllo di Anima Holding ai sensi dell’art. 93 TUF.
    </p>
<p align="justify">
<b>7. <u><i>Deposito presso il Registro delle Imprese delle pattuizioni parasociali contenute negli Accordi Parasociali</i></u></b>
</p>
<p align="justify">
      Le modifiche alle Pattuizioni Parasociali contenute nell’Accordo Quadro di Partnership sono state depositate presso il Registro delle Imprese di Milano in data 19 dicembre 2018.
    </p>
<p align="justify">
<b>8. <u><i>Sito internet ove sono pubblicate le informazioni essenziali relative alle pattuizioni parasociali contenute negli Accordi Definitivi</i></u></b>
</p>
<p align="justify">
      Le informazioni essenziali relative alle Pattuizioni Parasociali rilevanti ai sensi dell’art. 122 TUF sono pubblicate, ai sensi dell’art. 130 Regolamento Consob, sul sito internet di Anima Holding (www.animasgr.it).
    </p>
<p align="justify">
      20 dicembre 2018
    </p>
<p>
<strong>[AAE.4.18.1]