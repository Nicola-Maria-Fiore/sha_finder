/strong><strong> </strong>
</p>
<!-- -->
<hr/>
<p>
<strong>Informazioni essenziali ai sensi dell’articolo 122 del D.Lgs. 24 febbraio 1998, n. 58 (“TUF”) e dell’articolo 130 del Regolamento Consob 14 maggio 1999, n. 11971 (“Regolamento Emittenti”) in merito alla sottoscrizione di accordi contenenti talune pattuizioni parasociali relative ad azioni ordinarie di</strong>
</p>
<p align="center">
<strong>Anima Holding S.p.A.</strong>
</p>
<p>
<strong><u>Premessa</u></strong><br/>
<br/>
      In data 9 novembre 2017, Banco BPM S.p.A., con sede legale in Milano, Piazza Meda n. 4 (“<strong>Banco BPM</strong>”) e ANIMA Holding S.p.A., con sede legale in Milano, Corso Garibaldi n. 99 (“<strong>Anima Holding</strong>” e, insieme a Banco BPM, le “<strong>Parti</strong>”) hanno sottoscritto, in attuazione del <em>Memorandum of Understanding</em>
      vincolante sottoscritto in data 4 agosto 2017 (l’“<strong>MoU</strong>”), tra gli altri: (i) un contratto di compravendita di azioni (“<strong>Contratto di Compravendita</strong>”) avente ad oggetto la cessione del 100% del capitale di Aletti Gestielle SGR (“<strong>AG SGR</strong>”) a Anima Holding; e (ii) un accordo quadro di <em>partnership</em>
      (“<strong>Accordo Quadro di Partnership</strong>”) relativo, <em>inter alia</em>, alla distribuzione, da parte del Gruppo Banco BPM, di quote di OICR, gestioni patrimoniali, quote di fondi pensione del Gruppo Anima (“<strong>Accordi Definitivi</strong>”), con contestuale superamento delle corrispondenti previsioni dell’MoU, ivi incluse le pattuizioni
      parasociali ivi previste e delle quali è stata data comunicazione in data 9 agosto 2017.
    </p>
<p>
<strong>1. <em><u>Tipo di accordo</u></em></strong><br/>
<br/>
      Gli Accordi Definitivi contengono alcune pattuizioni parasociali (le “<strong>Pattuizioni Parasociali</strong>”) relative a Anima Holding che sono riconducibili a un sindacato di voto e un patto che pone limiti al trasferimento di strumenti finanziari, rilevanti ai sensi dell’art. 122, comma 1 e comma 5, lett. b), del TUF.
    </p>
<p>
<strong>2. <em><u>Società i cui strumenti finanziari sono oggetto delle pattuizioni parasociali contenute negli Accordi Definitivi</u></em></strong><br/>
<br/>
      La società con azioni quotate i cui strumenti finanziari sono oggetto delle Pattuizioni Parasociali rilevanti ai sensi dell’art. 122 TUF contenute negli Accordi Definitivi è Anima Holding, società con sede legale in Milano, Corso Garibaldi 99, iscritta al Registro delle Imprese di Milano al n. 05942660969, capitale sociale sottoscritto e versato (alla Data di
      Sottoscrizione) pari Euro 5.925.731,21, suddiviso in n. 308.138.023 azioni ordinarie, quotate sul Mercato Telematico Azionario organizzato e gestito da Borsa Italiana S.p.A. (“<strong>MTA</strong>”).
    </p>
<p>
<strong>3. <em><u>Soggetti aderenti agli Accordi Definitivi e strumenti finanziari da essi detenuti</u></em></strong><br/>
<br/>
      Le Pattuizioni Parasociali contenute negli Accordi Definitivi vincolano Banco BPM e Anima Holding, come meglio precisato nel successivo punto 4 (anche in relazione alla relativa durata).
    </p>
<p>
      Alla data odierna, Banco BPM è una società per azioni, con sede legale in Milano, Piazza Meda n. 4, iscritta al Registro delle Imprese di Milano al n. 09722490969, capitale sociale sottoscritto e versato (alla data odierna) pari a Euro 7.100.000.000,00, suddiviso in n. 1.515.182.126 azioni ordinarie quotate sul MTA. Si precisa che nessun soggetto esercita il controllo su Banco BPM
      ai sensi dell'art. 93, comma 1, lettera a), del TUF. Banco BPM detiene n. 43.970.000 azioni Anima Holding, pari al 14,27% del capitale sociale di Anima Holding con diritto di voto, che sono oggetto delle Pattuizioni Parasociali rilevanti ai sensi dell’art. 122 TUF contenute negli Accordi Definitivi, nei termini descritti nel successivo punto 4.
    </p>
<p>
<strong>4.<em><u>Contenuto delle pattuizioni parasociali contenute negli Accordi Definitivi</u></em></strong><br/>
<br/>
<strong>4.1 Aumento di Capitale Anima Holding</strong><br/>
<br/>
      Ai sensi del Contratto di Compravendita, l’assemblea straordinaria degli azionisti di Anima Holding sarà chiamata il 15 dicembre 2017 (in prima ed unica con vocazione) a deliberare il conferimento di una delega al Consiglio di Amministrazione ad aumentare il capitale sociale, ai sensi dell’art. 2443, comma 1, c.c., per massimi Euro 300 milioni (incluso eventuale
      sovrapprezzo) mediante emissione di azioni ordinarie da offrirsi in opzione agli azionisti, i cui proventi saranno destinati anche al pagamento di parte del prezzo della partecipazione in AG SGR (la “<strong>Delega</strong>”). In esecuzione della Delega, se approvata dalla predetta assemblea, il Consiglio di Amministrazione di Anima Holding delibererà, prima o
      successivamente al Closing (come <em>infra</em> definito), un aumento di capitale, mediante emissione di azioni ordinarie da offrirsi in opzione agli azionisti (l’”<strong>Aumento di Capitale</strong>”). In tal caso, Banco BPM voterà a favore della Delega, eserciterà successivamente i propri diritti di opzione relativamente all’Aumento di Capitale e
      sottoscriverà pro-quota tale Aumento di Capitale almeno sino a concorrenza di un importo massimo pari a Euro 43 milioni.
    </p>
<p>
<strong>4.2 Nuovo Statuto Anima</strong><br/>
<br/>
      Ai sensi dell’Accordo Quadro di Partnership, in considerazione della rilevanza della <em>partnership</em> strategica e dell’impegno di <em>lock-up</em> (di cui <em>infra</em> al Paragrafo 4.3) previsti dall’Accordo Quadro di Partnership, Anima Holding e Banco BPM valuteranno in spirito costruttivo e di buona fede modifiche dell’attuale statuto di Anima Holding, che
      favoriscano una maggiore proporzionalità e rappresentanza consiliare per i principali soci, nel rispetto dei diritti delle minoranze e, ove consentito, un maggior allineamento del numero degli indipendenti da nominare nel consiglio di amministrazione rispetto a quanto previsto dal Codice di Autodisciplina per le Società Quotate. Qualora sia stata verificata e confermata la
      compatibilità di tali modifiche rispetto agli accordi in essere tra Anima Holding e Poste Italiane S.p.A. sottoscritti in data 10 novembre 2016 (“<strong>Poste</strong>”), Anima Holding si impegna a sottoporre le stesse all’approvazione dell’assemblea straordinaria degli azionisti entro il 9 novembre 2018.
    </p>
<p>
<strong>4.3 Lock-Up</strong><br/>
<br/>
      Subordinatamente <em>(i)</em> all’adozione da parte di Anima di un testo di statuto che recepisca le modifiche statutarie concordate tra le Parti ai sensi del precedente Paragrafo 4.2 e <em>(ii)</em> alla circostanza che tale statuto non sia successivamente modificato in relazione alle clausole concordate tra le Parti ai sensi del precedente Paragrafo 4.2, Banco BPM si obbliga fino al
      30 giugno 2020 a non trasferire e/o cedere a terzi (e a far sì che non siano trasferite e/o cedute a terzi), diversi da società del Gruppo Banco BPM, direttamente o indirettamente, ad alcun titolo, mediante alcun atto o negozio giuridico idoneo allo scopo (inclusa la compravendita, a pronti o a termine, il conferimento in natura, la fusione o scissione, la cessione di azienda o
      ramo di azione, contratti di opzione, <em>swap</em> o altri derivati, prestito titoli o pronti contro termine) un numero di azioni pari al minore tra (a) 30.782.988 (corrispondenti alla data del 20 luglio 2017 ad una partecipazione in Anima pari al 9,99%); e (b) il numero azioni detenute dal Gruppo Banco BPM alla data di adozione da parte di Anima del testo di statuto che recepisca le
      modifiche statutarie previste dal precedente Paragrafo 4.2.
    </p>
<p>
<strong>5.</strong> <strong><em><u>Durata degli Accordi Definitivi e condizioni sospensive</u></em></strong>
</p>
<p>
      La cessione del 100% del capitale di AG SGR (“<strong>Closing</strong>”) è sospensivamente condizionata a:
    </p>
<ol>
<li>
        ottenimento, da parte di Anima Holding, entro il termine del 31 marzo 2018 dell’autorizzazione incondizionata della Banca d’Italia all’acquisto del 100% del capitale di AG SGR ai sensi e per gli effetti dell’art. 15 del TUF (l’“<strong>Autorizzazione</strong>”);
      </li>
<li>
        approvazione da parte dell’assemblea straordinaria degli azionisti di Anima Holding, entro il termine del 31 dicembre 2017, della Delega;
      </li>
<li>
        mancato verificarsi di una riduzione, dovuta a qualsiasi causa, dei patrimoni gestiti da Aletti Gestielle (“<strong>Asset Under Management</strong>”), tale da far sì che la differenza tra l’ammontare degli Asset Under Management al 30 giugno 2017 e quello degli Asset Under Management al Closing sia superiore al 35% (trentacinque per cento);
      </li>
<li>
        stipulazione di nuovi accordi di distribuzione, in virtù dei quali il Gruppo Anima si avvarrà della rete distributiva del Gruppo Banco BPM per la distribuzione dei propri prodotti, nonché degli atti di adesione delle società dei rispettivi gruppi all’Accordo Quadro di Partnership.
      </li>
</ol>
<p>
      Come indicato al precedente paragrafo 4.1 (Aumento di Capitale Anima Holding), l’esercizio della Delega per l’Aumento di Capitale di Anima potrà avvenire anteriormente o successivamente al Closing.
    </p>
<p>
      L’Accordo Quadro di Partnership, ivi inclusi gli impegni di cui ai precedenti paragrafi 4.2 (nuovo statuto Anima) e 4.3 (Lock-Up) sarà efficace dalla data del Closing e subordinatamente alla circostanza che il Closing abbia luogo.
    </p>
<p>
<strong>6. <em><u>Soggetto che esercita il controllo ai sensi dell’art. 93 TUF</u></em></strong>
</p>
<p>
      Le Pattuizioni Parasociali contenute negli Accordi Definitivi non influiscono sul controllo di Anima Holding. Alla data odierna nessun soggetto esercita il controllo di Anima Holding ai sensi dell’art. 93 TUF.
    </p>
<p>
<strong>7. <em><u>Deposito presso il Registro delle Imprese delle pattuizioni parasociali contenute negli Accordi Parasociali</u></em></strong>
</p>
<p>
      Le Pattuizioni Parasociali contenute negli Accordi Definitivi sono state depositate presso il Registro delle Imprese di Milano in data 14 novembre 2017.
    </p>
<p>
<strong>8. <em><u>Sito internet ove sono pubblicate le informazioni essenziali relative alle pattuizioni parasociali contenute negli Accordi Definitivi</u></em></strong>
</p>
<p>
      Le informazioni essenziali relative alle Pattuizioni Parasociali contenute negli Accordi Definitivi e rilevanti ai sensi dell’art. 122 TUF sono pubblicate, ai sensi dell’art. 130 Regolamento Consob, sul sito internet di Anima Holding (www.animasgr.it).
    </p>
<p>
      14 novembre 2017
    </p>
<p>
<strong>[AAE.5.17.1]