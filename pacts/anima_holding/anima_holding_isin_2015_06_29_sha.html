/strong>
</p>
<hr/>
<p align="center">
<strong>ANIMA HOLDING S.P.A.</strong>
</p>
<p>
      Si fa riferimento al patto parasociale avente ad oggetto n. 81.464.727 azioni di Anima Holding S.p.A. ("<strong>Società</strong>"), pari al 27,17% del capitale sociale, stipulato in data 5 marzo 2014 (il "<strong>Patto Parasociale</strong>"), fra Banca Monte dei Paschi di Siena S.p.A. (“<strong>BMPS</strong>") e Banca Popolare di Milano S.c.a.r.l.
      ("<strong>BPM</strong>").
    </p>
<p>
      Al riguardo, si rende noto che in data 24 giugno 2015 BMPS, BPM e Poste Italiane S.p.A. ("<strong>Poste</strong>") hanno sottoscritto una scrittura privata che prevede, tra l'altro, il subentro di Poste in ogni diritto e obbligazione di BMPS ai sensi del Patto Parasociale mediante la risoluzione consensuale del medesimo Patto Parasociale, con efficacia a decorrere
      dall'esecuzione della cessione delle azioni Anima detenute dalla stessa BMPS, pari al 10,32% del capitale sociale ("<strong>Partecipazione BMPS</strong>") a Poste, la quale è stata perfezionata in data 26 giugno 2015, e stipulazione di nuovo patto parasociale tra BPM e Poste avente ad oggetto le azioni della Società dalle stesse detenute e contenente le medesime
      previsioni già incluse nel Patto Parasociale, fatta eccezione per le clausole che hanno esaurito i loro effetti, che formerà oggetto di separata informativa ai sensi delle disposizioni di legge applicabili.
    </p>
<p>
      Alla luce di quanto precede si informa che il Patto Parasociale è stato consensualmente risolto ed è divenuto privo di ogni efficacia, con conseguente piena liberazione di BMPS e BPM da ogni obbligazione espressamente prevista a loro carico ai sensi del Patto Parasociale, a decorrere dal 26 giugno 2015, data di esecuzione della compravendita della Partecipazione BMPS.
    </p>
<p>
      La risoluzione del Patto Parasociale si colloca nell'ambito dell'esecuzione del contratto di compravendita sottoscritto in data 14 aprile 2015 fra BMPS e Poste, già comunicato al mercato, in forza del quale BMPS si è impegnata a vendere a Poste la Partecipazione BMPS, previo assenso di BPM alla cessione della partecipazione BMPS e subordinatamente al subentro di Poste in
      ogni diritto e obbligazione di BMPS ai sensi del Patto Parasociale.
    </p>
<p>
      Di quanto sopra è stata data pubblicità in data odierna al Registro delle Imprese -Ufficio di Milano, presso il quale è depositato il Patto Parasociale.
    </p>
<p>
      29 giugno 2015
    </p>
<p>
<strong>[AAE.2.15.1]