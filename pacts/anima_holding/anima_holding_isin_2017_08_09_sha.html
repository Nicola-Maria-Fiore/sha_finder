/strong>
</p>
<hr/>
<p>
<strong>Informazioni essenziali ai sensi dell’articolo 122 del D.Lgs. 24 febbraio 1998, n. 58 ("TUF") e dell’articolo 130 del Regolamento Consob 14 maggio 1999, n. 11971 ("Regolamento Emittenti") in merito alla sottoscrizione di un accordo contenente talune pattuizioni parasociali relative ad azioni ordinarie di</strong>
</p>
<p align="center">
<strong>Anima Holding S.p.A.</strong>
</p>
<p align="justify">
<u><strong>Premessa</strong></u>
</p>
<p align="justify">
      In data 4 agosto 2017, Banco BPM S.p.A., con sede legale in Milano, Piazza Meda n. 4 ("<b>Banco BPM</b>") e ANIMA Holding S.p.A., con sede legale in Milano, Corso Garibaldi n. 99 ("<b>Anima Holding</b>" e, insieme a Banco BPM, le "<b>Parti</b>") hanno sottoscritto un <i>Memorandum of Understanding</i> vincolante ("<b>MoU</b>"), avente ad oggetto la
      cessione del 100% del capitale di Aletti Gestielle SGR ("<b>AG SGR</b>") a Anima Holding, con contestuale risoluzione dei vecchi accordi di distribuzione e stipula di un nuovo accordo di <i>partnership</i> (e delle connesse convenzioni di collocamento), relativo, <i>inter alia</i>, alla distribuzione, da parte del Gruppo Banco BPM, di quote di OICR, gestioni patrimoniali, quote di
      fondi pensione del Gruppo Anima (l’ "<b>Operazione</b>").
    </p>
<p align="justify">
      Ai sensi del MoU, che contiene alcune pattuizioni parasociali ("<b>Pattuizioni Parasociali</b>"), Banco BPM e Anima Holding si sono impegnate a negoziare in buona fede e definire i termini e le condizioni di accordi definitivi (ivi inclusi il relativo contratto di compravendita, il nuovo accordo di <i>partnership</i> e le connesse convenzioni di collocamento), volti a disciplinare
      l’Operazione in linea con le previsioni del MoU e delle leggi applicabili e che dovranno recepire anche le Pattuizioni Parasociali ("<b>Accordi Definitivi Operazione</b>"). La stipula e l’esecuzione degli Accordi Definitivi Operazione è soggetta ai termini ed alle condizioni sospensive meglio descritte al successivo punto 5.
    </p>
<p align="justify">
<b>1.  <u><i>Tipo di accordo</i></u></b>
</p>
<p align="justify">
      Il MoU contiene alcune pattuizioni relative a Anima Holding che sono riconducibili a un sindacato di voto e un patto che pone limiti al trasferimento di strumenti finanziari, rilevanti ai sensi dell’art. 122, comma 1 e comma 5, lett. b), del TUF.
    </p>
<p align="justify">
<b>2.  <u><i>Società i cui strumenti finanziari sono oggetto delle pattuizioni parasociali contenute nell’MoU</i></u></b>
</p>
<p align="justify">
      La società con azioni quotate i cui strumenti finanziari sono oggetto delle Pattuizioni Parasociali rilevanti ai sensi dell’art. 122 TUF contenute nell’MoU è Anima Holding, società con sede legale in Milano, Corso Garibaldi 99, iscritta al Registro delle Imprese di Milano al n. 05942660969, capitale sociale sottoscritto e versato (alla Data di Sottoscrizione) pari
      Euro 5.925.731,21, suddiviso in n. 308.138.023 azioni ordinarie, quotate sul Mercato Telematico Azionario organizzato e gestito da Borsa Italiana S.p.A. ("<b>MTA</b>").
    </p>
<p align="justify">
<b>3.  <u><i>Soggetti aderenti all’MoU e strumenti finanziari da essi detenuti</i></u></b>
</p>
<p align="justify">
      Le Pattuizioni Parasociali contenute nell’MoU vincolano Banco BPM e Anima Holding, come meglio precisato nel successivo punto 4 (anche in relazione alla relativa durata) e con efficacia subordinata alla sottoscrizione ed esecuzione degli Accordi Definitivi Operazione.
    </p>
<p align="justify">
      Alla data odierna, Banco BPM è una società per azioni, con sede legale in Milano, Piazza Meda n. 4, iscritta al Registro delle Imprese di Milano al n. 09722490969, capitale sociale sottoscritto e versato (alla data odierna) pari a Euro 7.100.000.000,00, suddiviso in n. 1.515.182.126 azioni ordinarie quotate sul MTA. Si precisa che nessun soggetto esercita il controllo su Banco BPM
      ai sensi dell'art. 93, comma 1, lettera a), del TUF. Banco BPM detiene n. 43.970.000 azioni Anima Holding, pari al 14,27% del capitale sociale di Anima Holding con diritto di voto, che sono oggetto delle Pattuizioni Parasociali rilevanti ai sensi dell’art. 122 TUF contenute nell’MoU, nei termini descritti nel successivo punto 4.
    </p>
<p align="justify">
<b>4.</b> <b><u><i>Contenuto delle pattuizioni parasociali contenute nell’MoU</i></u></b>
</p>
<p align="justify">
<b>4.1 Aumento di Capitale Anima Holding</b>
</p>
<p align="justify">
      Anima Holding potrà effettuare, a servizio dell’esecuzione dell’Operazione, un aumento di capitale a pagamento in denaro senza esclusione del diritto di opzione da sottoporre all’approvazione dell’assemblea straordinaria dei soci di Anima Holding (l’"<b>Aumento di Capitale</b>"). In tal caso, Banco BPM voterà a favore dell’Aumento di
      Capitale e, ove lo stesso sia approvato dell’assemblea straordinaria dei soci di Anima Holding, sottoscriverà pro-quota tale aumento almeno sino a concorrenza dell’importo di massimi Euro 43 milioni.
    </p>
<p align="justify">
<b>4.2 Nuovo Statuto Anima</b>
</p>
<p align="justify">
      In considerazione della rilevanza della <i>partnership</i> strategica e dell’impegno di lock-up previsto dal MOU, Anima Holding valuterà in spirito costruttivo e di buona fede con Banco BPM le modifiche dell’attuale statuto di Anima Holding, che, una volta concordate e verificata la loro compatibilità con gli accordi in essere tra Anima Holding e Poste Italiane S.p.A.
      sottoscritti in data 10 novembre 2016 ("<b>Poste</b>"), si impegna a sottoporre all’approvazione dell’assemblea straordinaria di Anima Holding chiamata ad approvare l’Aumento di Capitale (il "<b>Nuovo Statuto Anima</b>"), con la precisazione che tali proposte di modifica avranno ad oggetto, a termini e condizioni da definirsi in buona fede tra le parti,
      modalità di nomina dei consiglieri di amministrazione che favoriscano una maggiore proporzionalità e rappresentanza consiliare per i principali soci, nel rispetto dei diritti delle maggioranze e minoranze e, ove consentito, un maggior allineamento nel numero degli indipendenti da nominare nel consiglio di amministrazione rispetto a quanto previsto dal Codice di Autodisciplina per
      le Società Quotate.
    </p>
<p align="justify">
<b>4.3 Lock-Up</b>
</p>
<p align="justify">
      Banco BPM si impegna, subordinatamente all’effettiva adozione del Nuovo Statuto Anima e alla circostanza che lo stesso non sia successivamente modificato in relazione ai punti concordati secondo quanto indicato al precedente punto 4.2, a non trasferire e/o cedere un numero di azioni pari a 30.782.988 (corrispondenti alla data del 20 luglio 2017 ad una partecipazione in Anima Holding
      pari al 9,99%) fino al 30.06.2020.
    </p>
<p align="justify">
<b>5.</b> <u><i><b>Durata dell’MOU e condizioni sospensive alla stipula ed all’esecuzione degli Accordi Definitivi Operazione</b></i></u>
</p>
<p align="justify">
      Il MOU sarà efficace sino alla prima tra (i) la data di sottoscrizione degli Accordi Definitivi Operazione, e (ii) il 31 ottobre 2017, restando inteso e concordato che, decorso il suddetto termine, il MOU si intenderà automaticamente e definitivamente risolto salvo diverso accordo scritto tra le Parti e fatto in ogni caso salvo l’impegno delle parti di negoziare in buona
      fede un’estensione del termine, ove al 31 ottobre siano vicine al raggiungimento di un accordo sul contenuto degli Accordi Definitivi Operazione.
    </p>
<p align="justify">
      La stipula degli Accordi Definitivi Operazione è sospensivamente condizionata a: (a) la definizione degli Accordi Definitivi Operazione, secondo termini e condizioni di gradimento di entrambe le parti; (b) la conclusione di una <i>due diligence</i> da svolgersi da parte di Anima Holding relativamente a AG SGR; e (c) l’ottenimento da parte di Anima di impegni irrevocabili da
      primarie banche nazionali o internazionali a finanziare il pagamento del prezzo di acquisto di AG SGR. Qualora dalla suddetta <i>due diligence</i> Anima Holding riscontrasse significative criticità, le Parti negozieranno in buona fede le soluzioni più opportune, con l’obiettivo primario di addivenire alla sottoscrizione degli Accordi Definitivi Operazione e, in difetto,
      saranno libere da qualunque impegno reciproco ai sensi del MoU.
    </p>
<p align="justify">
      Inoltre, l’esecuzione dell’Operazione – e, dunque, l’efficacia delle Pattuizioni Parasociali - sarà sospensivamente condizionata a: (i) il previo conseguimento delle necessarie autorizzazioni da parte delle Autorità competenti (ivi inclusa, Banca d’Italia e le competenti Autorità <i>antitrust</i>), nonché dei consensi di terze parti
      eventualmente necessari; (ii) il mancato verificarsi di una riduzione, per qualsiasi causa, degli <i>asset under management</i> di AG SGR di oltre il 35% rispetto all’ammontare degli stessi al 30 giugno 2017.
    </p>
<p align="justify">
      In caso di mancato avveramento delle condizioni sospensive diverse da quella di cui al punto (ii), le Parti dovranno negoziare in buona fede operazioni alternative che consentano di raggiungere un risultato sostanzialmente equivalente a quello previsto dal MoU.
    </p>
<p align="justify">
<b>6. <u><i>Soggetto che esercita il controllo ai sensi dell’art. 93 TUF</i></u></b>
</p>
<p align="justify">
      Le Pattuizioni Parasociali contenute nell’MoU non influiscono sul controllo di Anima Holding. Alla data odierna nessun soggetto esercita il controllo di Anima Holding ai sensi dell’art. 93 TUF.
    </p>
<p align="justify">
<b>7.   <u><i>Deposito presso il Registro delle Imprese delle pattuizioni parasociali contenute nell’MoU</i></u></b>
</p>
<p align="justify">
      Le Pattuizioni Parasociali contenute nell’MoU sono state depositate presso il Registro delle Imprese di Milano in data 9 agosto 2017.
    </p>
<p align="justify">
<b>8.   <u><i>Sito internet ove sono pubblicate le informazioni essenziali relative alle pattuizioni parasociali contenute nell’MoU</i></u></b>
</p>
<p align="justify">
      Le informazioni essenziali relative alle Pattuizioni Parasociali contenute nell’MoU e rilevanti ai sensi dell’art. 122 TUF sono pubblicate, ai sensi dell’art. 130 Regolamento Consob, sul sito internet di Anima Holding (www.animasgr.it).
    </p>
<p align="justify">
      9 agosto 2017
    </p>
<p>
<strong>[AAE.4.17.1]