/strong>
</p>
<hr/>
<p align="center">
<strong>BANCA POPOLARE DI MILANO</strong>
</p>
<p>
      La Banca Popolare di Milano S.c.r.l. (“<strong>BPM</strong>”) e la Fondazione Cassa di Risparmio di Alessandria (“<strong>Fondazione</strong>”), di seguito congiuntamente anche “le Parti”
    </p>
<p align="center">
<strong><u>premesso che:</u></strong>
</p>
<p>
      in data 24 marzo 2010 BPM ha esercitato il recesso dai patti parasociali stipulati tra le Parti in occasione dell’integrazione della Cassa di Risparmio di Alessandria SpA (“<strong>Cassa</strong>”) nel Gruppo Bipiemme, così come comunicato al mercato con avviso pubblicato il successivo 26 marzo 2010;<br/>
</p>
<p>
      come prescritto dai suddetti patti, a seguito del recesso le Parti si sono incontrate per negoziare in buona fede l’eventuale sottoscrizione di un nuovo accordo;
    </p>
<p align="center">
<strong><u>comunicano:</u></strong>
</p>
<p>
      per gli effetti e ai fini della presente pubblicazione, che in data 9 settembre 2011 hanno perfezionato un patto parasociale (anche i “<strong>Patti</strong>”) contenente, tra l’altro, una clausola che prevede la presenza di un esponente designato dalla Fondazione negli organi amministrativi della BPM, società quotata sul Mercato Telematico Azionario organizzato e
      gestito dalla Borsa Italiana SpA.
    </p>
<p>
      Per opportuna informazione, le Parti precisano che i suddetti Patti stabiliscono anche regole inerenti soggetti, non quotati, appartenenti al Gruppo BPM: in particolare, la Fondazione avrà diritto di designare un componente del consiglio di amministrazione di Banca di Legnano SpA (società nella quale è prevista la fusione per incorporazione della Cassa) e di Banca Akros SpA.
    </p>
<p>
      I suddetti Patti non contemplano che siano in alcun modo sindacate azioni, né altri strumenti finanziari da parte degli aderenti ai medesimi.
    </p>
<p>
<strong>1. SOGGETTI ADERENTI AI PATTI</strong>
</p>
<p>
      I soggetti aderenti ai Patti sono:
    </p>
<p>
      Banca Popolare di Milano Società cooperativa a responsabilità limitata con sede in Milano, Piazza Meda 4, iscritta al Registro delle Imprese di Milano e cod. fisc. 00715120150;
    </p>
<p>
      Fondazione Cassa di Risparmio di Alessandria, con sede in Alessandria, Via Dante 2, iscritta presso il Registro delle Persone Giuridiche di Alessandria al n. 593, cod. fisc. 96014970063.
    </p>
<p>
<strong>2. STRUMENTI FINANZIARI OGGETTO DELL’ACCORDO E PERCENTUALE RISPETTO AL CAPITALE SOCIALE</strong>
</p>
<p>
      Come dianzi precisato, i Patti non prevedono che siano sindacate azioni, né altri strumenti finanziari da parte degli aderenti.
    </p>
<p>
<strong>3. CONTENUTO DEI PATTI</strong>
</p>
<p>
      Come previsto dal paragrafo 4.1 dei Patti, a condizione e fintantoché la Fondazione detenga una partecipazione al capitale sociale di BPM non inferiore allo 0,50% del medesimo, la Fondazione avrà diritto di designare un componente del consiglio di amministrazione di BPM (che verrà anche chiamato a far parte del comitato esecutivo). Ai sensi del paragrafo 4.3 dei Patti, tale
      diritto riconosciuto a Fondazione verrà mantenuto e garantito “anche con riferimento ad ogni eventuale suo successore o avente causa, ed indipendentemente da ogni modificazione della compagine azionaria di BPM”.
    </p>
<p>
      Considerato quanto indicato al paragrafo 2 del presente estratto e altresì il contenuto dianzi esposto dei Patti – che prevedono la presenza di un amministratore sul totale degli attuali 18 componenti del consiglio di amministrazione di BPM – non si rileva alcun soggetto che in virtù dei Patti possa esercitare il controllo della società o comunque
      un’influenza dominante sulla stessa.
    </p>
<p>
<strong>4. DURATA E RINNOVO DEI PATTI</strong>
</p>
<p>
      La durata dei Patti aventi a oggetto l’emittente BPM è di 3 (tre) anni dalla data di sottoscrizione dei Patti, in osservanza della durata massima inderogabilmente stabilita dalla normativa vigente.
    </p>
<p>
      I Patti saranno automaticamente rinnovati a ogni scadenza per ulteriori periodi di 3 (tre) anni ciascuno, salvo che ne sia comunicata disdetta da una delle Parti all’altra, almeno sei mesi prima della scadenza successiva.
    </p>
<p>
<strong>5. ORGANI</strong>
</p>
<p>
      I Patti prevedono che qualsiasi controversia riguardante la validità, l’interpretazione, l’esecuzione, la risoluzione nonché le eventuali modificazioni e/o integrazioni degli stessi, o comunque derivante dagli stessi, debba essere anzitutto sottoposta a un comitato costituito da quattro membri tra cui il presidente di BPM, il presidente di Fondazione, nonché un
      componente designato da BPM e uno da Fondazione. Il comitato potrà essere convocato in qualunque momento della vigenza dei Patti, senza formalità di convocazione e a istanza di ciascuno dei suoi componenti.
    </p>
<p>
<strong>6. DEPOSITO DEI PATTI PRESSO L’UFFICIO DEL REGISTRO DELLE IMPRESE</strong>
</p>
<p>
      I Patti oggetto del presente estratto sono stati depositati il 13 settembre 2011 presso l’Ufficio del Registro delle Imprese di Milano.
    </p>
<p>
      14 settembre 2011
    </p>
<p>
<strong>[BU.2.11.1]