/strong>
</p>
<p>
<strong>PATTO VENUTO A NATURALE SCADENZA A FAR DATA DAL 13 DICEMBRE 2013</strong>
</p>
<!-- Fine codice generato da view:DisplayDocument --><!-- fine contenuto -->
<hr/>
<p align="center">
<a id="DEA CAPITAL SPA" name="DEA CAPITAL SPA"><strong>DEA CAPITAL S.P.A</strong></a><strong>.</strong>
</p>
<p>
<strong>Premesse</strong>
</p>
<p>
      I. in data 25 luglio 2008, tra DeA Capital S.p.A. (“DeA Capital” o anche l’“Emittente”) e il dott. Daniel Buaron (“DB”), è stato sottoscritto un contratto di compravendita (il “Contratto di Compravendita”), in forza del quale, ai termini e condizioni ivi meglio specificati, DB ha ceduto a DeA Capital, che ha acquistato, n. 420.000
      azioni, costituenti il 70% del capitale della società FARE Holding S.p.A., con sede in Milano, Galleria Sala dei Longobardi n. 2 (la “Partecipazione FARE Holding”) verso il pagamento del corrispettivo comprensivo di una componente costituita da n. 5.752.695 azioni di DeA Capital (la “Prima Tranche di Azioni DeA Capital”), pari all’1,876% del capitale
      sociale.<br/>
<br/>
       In data 12 dicembre 2008, in esecuzione del Contratto di Compravendita, De Agostini S.p.A. (“De Agostini”) e DeA Capital, da una parte, e DB, dall’altra parte, hanno sottoscritto un patto parasociale, pubblicato per estratto sul quotidiano “La Stampa” del 17 dicembre 2008, volto a disciplinare – tra l’altro – il divieto di trasferimento della
      Prima Tranche di Azioni DeA Capital (il “Primo Lock Up”);
    </p>
<p>
      II. in data 1 febbraio 2010, in esecuzione del Contratto di Compravendita, DeA Capital ha trasferito a DB, a titolo di pagamento di una parte del prezzo di acquisto condizionato, n. 184.162 azioni di DeA Capital con contestuale sottoscrizione di un contratto di <em>lock</em> <em>up</em> di durata triennale (il “Secondo Lock Up”) pubblicato per estratto sul quotidiano
      “Italia Oggi” del 5 febbraio 2010;
    </p>
<p>
      III. in data 15 ottobre 2010, DB ha trasferito la totalità delle azioni di DeA Capital da esso possedute a Deb Holding S.r.l. (“DH”), che ha quindi aderito al Primo Lock Up e al Secondo Lock Up;
    </p>
<p>
      IV. in data 13 dicembre 2010, in esecuzione del Contratto di Compravendita, è stata trasferita da DeA Capital a DH la titolarità di n. 5.752.695 azioni di DeA Capital, pari all’1,876% del capitale sociale (la “Seconda Tranche di Azioni DeA Capital”); in pari data, DeA Capital, da una parte, DB e DH, dall’altra parte, hanno sottoscritto un contratto di
      <em>lock</em> <em>up,</em> pubblicato per estratto sul quotidiano “MF” in data 17 dicembre 2010, avente ad oggetto la Seconda Tranche di Azioni DeA Capital (il “Terzo Lock Up” e, congiuntamente al Primo Lock Up e al Secondo Lock Up, gli “Accordi di Lock Up”);
    </p>
<p>
      V. in esecuzione delle pattuizioni contenute nel Primo Lock Up, DB ricopre attualmente la carica di amministratore di DeA Capital, nominato in data 26 aprile 2010 e con durata del mandato fino all’approvazione del bilancio d’esercizio al 31 dicembre 2012;
    </p>
<p>
      VI. in data 30 marzo 2011 è stato concluso tra DeA Capital, DB e DH un accordo modificativo del Contratto di Compravendita (l’“Accordo Modificativo del Contratto di Compravendita”) finalizzato ad armonizzare lo stesso alle previsioni contenute nell’accordo quadro di fusione concluso in data 26 gennaio 2011 tra First Atlantic Real Estate SGR S.p.A. (“FARE
      SGR”) e First Atlantic Real Estate Holding S.p.A. da una parte, e FIMIT - Fondi Immobiliari Italiani SGR S.p.A. (“FIMIT SGR”), IFIM S.r.l., Istituto Nazionale di Previdenza ed Assistenza Lavoratori dello Spettacolo e Fondazione Enasarco, dall’altra parte (l’“Accordo Quadro di Fusione”), nel quale è disciplinato il compimento degli atti
      necessari a realizzare la fusione per incorporazione di FARE SGR in FIMIT SGR e la successiva integrazione delle attività originariamente facenti capo a FARE SGR e FIMIT SGR (la “Fusione”);
    </p>
<p>
      VII. in data 31 marzo 2011, DeA Capital e De Agostini S.p.A., da un lato, e DB e DH, dall’altro lato, hanno sottoscritto un accordo finalizzato ad apportare, tra l’altro, alcune modifiche agli Accordi di Lock Up (“Accordo Modificativo”), oggetto del presente estratto.
    </p>
<p>
<strong>A. Società i cui strumenti finanziari sono oggetto del patto parasociale.</strong>
</p>
<p>
      L’Accordo Modificativo ha ad oggetto le azioni ordinarie di DeA Capital, società con sede legale in Milano, via Borgonuovo, n. 24, capitale sociale sottoscritto e versato per € 306.612.100, iscritta presso il Registro delle Imprese di Milano, al n. 07918170015.
    </p>
<p>
<strong>B. Numero delle azioni oggetto del patto parasociale.</strong>
</p>
<p>
      L’Accordo Modificativo ha ad oggetto n. 190.485.350 azioni ordinarie di Dea Capital pari al 62,125% del capitale sociale, così suddivise:
    </p>
<table border="1" cellpadding="0" cellspacing="0" width="100%">
<tbody>
<tr>
<td valign="top" width="157">
<p>
<strong>Azionista aderente all’Accordo Modificativo</strong>
</p>
</td>
<td valign="top" width="157">
<p>
<strong>Numero azioni sindacate</strong>
</p>
</td>
<td valign="top" width="157">
<p>
<strong>% azioni sindacate rispetto alla partecipazione detenuta</strong>
</p>
</td>
<td valign="top" width="157">
<p>
<strong>% sul capitale sociale</strong>
</p>
</td>
</tr>
<tr>
<td valign="top" width="157">
<p>
              De Agostini S.p.A.<br/>
               (con riferimento alla pattuizione sub D.1-(i))
            </p>
</td>
<td valign="top" width="157">
<p>
              178.795.798
            </p>
</td>
<td valign="top" width="157">
<p>
              100%
            </p>
</td>
<td valign="top" width="157">
<p>
              58,313%
            </p>
</td>
</tr>
<tr>
<td valign="top" width="157">
<p>
              Deb Holding S.r.l.<br/>
               (con riferimento alla pattuizione sub D.2-(v))
            </p>
</td>
<td valign="top" width="157">
<p>
              11.689.552
            </p>
</td>
<td valign="top" width="157">
<p>
              100%
            </p>
</td>
<td valign="top" width="157">
<p>
              3,812%
            </p>
</td>
</tr>
</tbody>
</table>
<br/>
<br/>
<br/>
<br/>
<p>
<strong>C. Soggetti aderenti al patto parasociale.</strong>
</p>
<p>
<u>De Agostini S.p.A.,</u> società con sede in Novara, via Giovanni da Verrazano n. 15, capitale sociale € 44.000.000,00, iscritta presso il Registro delle Imprese di Novara, al n. 02010930036 (“De Agostini”), titolare di n. 178.795.798 azioni di DeA Capital, pari al 58,313% del capitale sociale.
    </p>
<p>
<u>DeA</u> <u>Capital S.p.A.</u>, società con sede in Milano, via Borgonuovo 24, capitale sociale sottoscritto e versato € 306.612.100,00, iscritta presso il Registro delle Imprese di Milano al n. 07918170015.
    </p>
<p>
<u>Dott. Daniel Buaron,</u> nato a Tripoli (Libia), il 28 gennaio 1950, residente in Milano, corso Garibaldi 108, C.F. BRNDNL50A28Z326Z, il quale non è titolare di alcuna azione di DeA Capital.
    </p>
<p>
<u>Deb</u> <u>Holding S.r.l.</u>, società interamente controllata da DB, con sede in Milano, Via Stendhal 65, capitale sociale di € 100.000,00, iscritta presso il Registro delle Imprese di Milano al n. 06336130965, titolare di n. 11.689.552 azioni di DeA Capital, pari al 3,812% del capitale sociale.
    </p>
<p>
<strong>D. Contenuto e durata del patto parasociale.</strong>
</p>
<p>
      L’Accordo Modificativo contiene le seguenti previsioni:
    </p>
<p>
<em>D.1 – Cariche ricoperte da DB</em>
</p>
<ol type="i">
<li>
        impegno, da parte di De Agostini, a far sì che, in occasione dell’assemblea di DeA Capital chiamata a deliberare il rinnovo del consiglio di amministrazione della società in carica fino all’approvazione del bilancio al 31 dicembre 2012,  DB sia rinnovato nella carica di amministratore di DeA Capital (essendo convenuto che la permanenza in carica di DB avrà
        durata sino al 12 dicembre 2013);
      </li>
<li>
        l’obbligo, in capo a DB, a non rassegnare le dimissioni almeno sino al 31 dicembre 2011;
      </li>
<li>
        la previsione che la presenza di una giusta causa di revoca da una delle cariche ricoperte da DB nel consiglio di amministrazione di FARE Holding e della SGR risultante dalla Fusione comporterà automaticamente l’esistenza di una giusta causa di revoca anche dalla carica di amministratore di DeA Capital;
      </li>
<li>
        l’obbligo, a carico di DB, in caso di recesso da una delle cariche ricoperte nel consiglio di amministrazione di FARE Holding e nella SGR risultante dalla Fusione in assenza di una giusta causa di recesso (di cui al Contratto di Compravendita come modificato dall’Accordo Modificativo del Contratto di Compravendita) di dimettersi dalla carica di amministratore di DeA Capital;
      </li>
</ol>
<p>
<em>D.2 – Cause di cessazione anticipata degli Accordi di Lock Up</em>
</p>
<ol type="i">
<li>
        aggiunta di un’ulteriore causa di cessazione degli Accordi di Lock Up rispetto a quelle già previste nelle originarie formulazioni degli stessi, costituita dall’acquisto, da parte di DeA Capital, della partecipazione pari al 30% del capitale sociale di FARE Holding S.p.A, in seguito all’esercizio in via anticipata dell’opzione di vendita concessa a DB da DeA
        Capital in base al Contratto di Compravendita.
      </li>
</ol>
<p>
<em>D.3</em> – <em>Ulteriori clausole rilevanti dell’Accordo Modificativo</em>
</p>
<p>
      L’efficacia dell’Accordo Modificativo è sospensivamente condizionata al perfezionamento del procedimento per la realizzazione della Fusione, mediante stipulazione del relativo atto di fusione e iscrizione dello stesso presso il registro delle imprese ai sensi dell’art. 2504, comma 2°, cod. civ.,  nonché differita al decorso del termine per
      l’efficacia della Fusione stessa.
    </p>
<p>
      L’Accordo Modificativo non contiene clausole penali.
    </p>
<p>
<strong>E. Ufficio del registro delle imprese presso cui il patto parasociale è depositato.</strong>
</p>
<p>
      L’Accordo Modificativo è stato depositato presso il registro delle imprese di Milano, nei termini di cui all’art. 122, comma 1°, lettera (c) del D. Lgs. 24 febbraio 1998, n. 58, in data 1 aprile 2011.
    </p>
<p align="center">
      * * * *
    </p>
<p>
      Il presente estratto costituisce una sintesi dell’Accordo Modificativo ai soli fini della pubblicazione di legge. Ad ogni effetto ha valore esclusivamente il testo integrale depositato e comunicato ai sensi di legge.
    </p>
<p>
      DeA Capital S.p.A.
    </p>
<p>
      4 aprile 2011
    </p>
<p>
<strong>[DI.1.11.1]