/b>
</p>
<p align="center">
      * * *
    </p>
<p>
      Si comunica che con lettera del 26 marzo 2010, <em>inter alia</em>, Delfin S.à.r.l, società di diritto lussemburghese, e Batipart S.a.s., società di diritto francese, hanno preso atto dell’avvenuto adempimento di tutte le disposizioni contenute nel patto parasociale sottoscritto in data 17 febbraio 2007 relativamente alla <em>corporate governance</em> di Beni Stabili
      S.p.A., con sede legale in Roma, via Piemonte n. 38 e hanno riconosciuto l’intervenuta risoluzione, con effetto dalla data della stessa lettera, del predetto Patto Parasociale.
    </p>
<p>
      31 marzo 2010
    </p>
<hr/>
<p>
<strong>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</strong>
</p>
<p align="center">
<b>BENI STABILI S.P.A.</b>
</p>
<p>
      In esecuzione del contratto (c.d. "<b>Protocol</b>" o "<b>Protocollo</b>") sottoscritto in data 17 febbraio 2007 tra Foncière des Régions ("<b>Foncière des Régions</b>"), società quotata alla Borsa di Parigi, Delfin S.à.r.l. ("<b>Delfin</b>"), società di diritto lussemburghese, titolare a quella data del 34,6% del
      capitale sociale di Beni Stabili S.p.A. ("<b>Beni Stabili</b>") e Batipart ("<b>Batipart</b>"), società di diritto francese, titolare a quella data del 20,1% del capitale sociale di Foncière des Régions, Delfin ha sottoscritto n. 5.859.246 nuove azioni di Foncière des Régions, del valore nominale pari ad Euro 3 ciascuna, a fronte del conferimento
      di n. 585.924.600 azioni Beni Stabili, sulla base del seguente rapporto di scambio: n. 1 azione Foncière des Régions di nuova emissione, ogni n. 100 azioni Beni Stabili oggetto di conferimento (il "<b>Conferimento</b>").
    </p>
<p>
      Ad esito del Conferimento, Foncière des Régions detiene una partecipazione pari a circa il 40% del capitale sociale emesso di Beni Stabili. In considerazione della predetta partecipazione azionaria e della circostanza che, all'esito dell'assemblea dei soci di Beni Stabili tenutasi in data 27 giugno 2007, Foncière des Régions ha nominato propri rappresentanti nel
      Consiglio di Amministrazione di Beni Stabili, Foncière des Régions è venuta a detenere il controllo di fatto di Beni Stabili ai sensi dell'art. 93 del TUF.
    </p>
<p>
      Il Patto Parasociale è, quindi, oggetto della presente comunicazione ai sensi dell'art. 122, comma 5 del TUF in quanto istituisce limiti al trasferimento delle azioni di una società che controlla una società quotata.
    </p>
<p>
<b>A. Società i cui strumenti finanziari sono oggetto del Patto Parasociale</b>
</p>
<p>
      Foncière des Régions (<i>société anonyme)</i>, società di diritto francese, con sede legale in avenue Foch 46, 57000 Metz, iscritta presso il Registro delle Imprese di Metz al numero 364 800 060, avente, alla data del Patto Parasociale, un capitale sociale pari ad Euro 52.125.504. Le azioni di Foncière des Régions sono ammesse alle negoziazioni sul mercato
      Eurolist di Euronext Paris S.A..
    </p>
<p>
<b>B. Soggetti aderenti al Patto Parasociale</b>
</p>
<p>
      I soggetti sottoscrittori del Patto Parasociale sono i seguenti (i "<b>Partecipanti</b>"):
    </p>
<p>
      - <b>ACM Vie</b> (<i>société anonyme</i>), società di diritto francese, con sede legale in rue de Wacken 34, 67000 Strasburgo, iscritta presso il Registro delle Imprese di Strasburgo al numero B 332 377 597, avente capitale sociale pari ad Euro 505.434.272;
    </p>
<p>
      - <b>CIAL</b> (<i>société anonyme</i>), società di diritto francese, con sede legale in rue Jean Wenger-Valentin 31, 67000 Strasburgo, iscritta presso il Registro delle Imprese di Strasburgo al numero B 548 502 392, avente capitale sociale pari ad Euro 505.434.272;
    </p>
<p>
      - <b>Predica</b> (<i>société anonyme</i>), società di diritto francese, con sede legale in rue de la Procession 50/56, 75015 Parigi, iscritta presso il Registro delle Imprese di Parigi al numero B 334 028 123, avente capitale sociale pari ad Euro 487.525.785;
    </p>
<p>
      - <b>GMF Vie</b> (<i>société anonyme</i>), società di diritto francese, con sede legale in rue de Prony 76, 75857 Parigi Cedex 17, iscritta presso il Registro delle Imprese di Parigi al numero B 315 814 806<i>,</i> avente capitale sociale pari ad Euro 135.321.680;
    </p>
<p>
      - <b>Azur Vie</b> (<i>société anonyme</i>), società di diritto francese, con sede legale in avenue Marcel Proust 7, 28032 Chartres, iscritta presso il Registro delle Imprese di Chartres al numero B 328 367 321, <i></i>avente capitale sociale pari ad Euro 37.111.680;
    </p>
<p>
      - <b>Banque Populaire De Lorraine Champagne</b> (<i>société anonyme coopérative</i>), con sede legale in rue François de Curel 3, 57000 Metz, iscritta presso il Registro delle Imprese di Chartres al numero B 356 801 571, avente capitale sociale variabile; e
    </p>
<p>
<b>- Batipart</b> (<i>société anonyme</i>), società di diritto francese, con sede legale in avenue Foch 46, 57000 Metz, iscritta presso il Registro delle Imprese di Metz al numero 345 004 337, avente alla data del Patto Parasociale capitale pari ad Euro 22.617981, società interamente riconducibile al Dott. Charles Ruggieri e alla sua famiglia.
    </p>
<p>
<b>C. Azioni Oggetto del Patto Parasociale</b>
</p>
<p>
      Le azioni oggetto del Patto Parasociale sono tutte le azioni Foncière des Régions (pari a complessive n. 10.827.352 azioni, rappresentative del 62,3% del relativo capitale sociale) detenute dai Partecipanti alla data di sottoscrizione del Patto Parasociale ed, in particolare:
    </p>
<p>
      (i) Batipart deteneva, direttamente e indirettamente, n. 6.592.490 azioni di Foncière des Régions, pari al 37,9% del relativo capitale sociale;
    </p>
<p>
      (ii) ACM Vie deteneva, direttamente o indirettamente, n. 867.294 azioni di Foncière des Régions, pari al 5% del relativo capitale sociale;
    </p>
<p>
      (iii) CIAL deteneva, direttamente o indirettamente, n. 882.760 azioni di Foncière des Régions, pari al 5,1% del relativo capitale sociale;
    </p>
<p>
      (iv) Predica deteneva, direttamente o indirettamente, n. 875.000 azioni di Foncière des Régions, pari al 5% del relativo capitale sociale;
    </p>
<p>
      (v) GMF Vie - Azur Vie detenevano complessivamente, direttamente o indirettamente, n. 1.040.294 azioni di Foncière des Régions, pari al 6% del relativo capitale sociale; e
    </p>
<p>
      (vi) Banque Populaire De Lorraine Champagne deteneva, direttamente o indirettamente, n. 569.514 azioni di Foncière des Régions, pari al 3,3% del relativo capitale sociale.
    </p>
<p>
<b>D. Contenuto del Patto Parasociale e limiti alla circolazione delle Azioni</b>
</p>
<p>
      Alla data di sottoscrizione del Patto Parasociale, Foncière des Régions deteneva n. 13.029.613 azioni, rappresentative del 36,97% circa del capitale sociale e dei diritti di voto della società BaiI Investissement Foncière, <i>société anonyme</i>, ("<b>Bail Investissement Foncière</b>"), con sede legale in avenue Kléber 30, 75016 Parigi,
      iscritta presso il Registro delle Imprese di Parigi al numero 339 849 507, avente capitale sociale pari ad Euro 528.663.225, suddiviso in n. 35.244.215 azioni.
    </p>
<p>
      Il Consiglio di <b></b>Amministrazione di Bail Investissement Foncière e il Consiglio di Sorveglianza di Foncière des Régions, in data 31 maggio 2006, hanno approvato il progetto di fusione per incorporazione di Bail Investissement Foncière in Foncière des Régions, subordinata al verificarsi di alcune condizioni sospensive (la "<b>Fusione</b>").
    </p>
<p>
      I Partecipanti, nell'ambito delle rispettive quote di partecipazione al capitale sociale di Foncière des Régions così come risultante all'esito della Fusione, hanno convenuto di concludere il Patto Parasociale ai fini di definire alcune regole per il caso di cessione di tutte o parte delle azioni detenute da ciascuno di detti Partecipanti.
    </p>
<p>
<b>D.1 Diritto di prima offerta (<i>c.d</i></b>. <b>"Right of first offer")</b>
</p>
<p>
      1. Ad eccezione dei trasferimenti a favore di società affiliate che, comunque, saranno consentiti solo a determinate condizioni come di seguito specificato, Batipart (la "<b>Parte Acquirente</b>") ha un diritto di prima offerta sulle azioni che rappresentano oltre l'1% del capitale sociale di Foncière des Régions che qualunque dei Partecipanti (la "<b>Parte
      Venditrice</b>") intenda trasferire (le "<b>Azioni Offerte</b>"), secondo la seguente procedura.
    </p>
<p>
      2. La Parte Venditrice dovrà inviare a Batipart un'apposita comunicazione (la "<b>Comunicazione di Trasferimento</b>"), nella quale dovrà: (i) specificare il numero di Azioni Offerte; e (ii) invitare la Parte Acquirente a formulare un'offerta di acquisto (l'"<b>Offerta di Acquisto</b>") delle Azioni Offerte indicate nella Comunicazione di
      Trasferimento.
    </p>
<p>
      3. Entro un periodo di trenta (30) giorni a decorrere dalla data in cui ha ricevuto la Comunicazione di Trasferimento, la Parte Acquirente potrà presentare l'Offerta di Acquisto sulla totalità delle Azioni Offerte, nella quale dovrà specificare espressamente il prezzo proposto per ciascuna delle Azioni Offerte, nonché i criteri di valutazione usati per determinare
      tale valore.
    </p>
<p>
      4. Entro un periodo di sessanta (60) giorni successivi alla ricezione dell'Offerta di Acquisto, che può essere prolungato nelle situazioni previste al seguente punto (iii), la Parte Venditrice:
    </p>
<p>
      (i) potrà accettare l'Offerta di Acquisto;
    </p>
<p>
      (ii) potrà accettare l'offerta concorrente proposta da uno o più terzi acquirenti, a condizione che il prezzo dell'offerta concorrente sia superiore al 110% di quello dell'Offerta di Acquisto, riguardi tutte le Azioni Offerte e non preveda condizioni peggiorative rispetto all'Offerta di Acquisto; e
    </p>
<p>
      (iii) nel caso in cui il prezzo dell'offerta concorrente, sia compreso fra il 100% ed 110% del prezzo dell'Offerta di Acquisto, dovrà proporre (a mezzo fax) alla Parte Acquirente di acquistare le Azioni Offerte al prezzo dell'offerta concorrente entro il giorno successivo al ricevimento dell'offerta concorrente stessa; se la Parte Acquirente non accetta tale offerta
      (comunicandolo a mezzo fax entro cinque (5) giorni dalla proposta ricevuta), la Parte Venditrice avrà il diritto di trasferire al terzo acquirente le Azioni Offerte, al prezzo indicato nell'offerta concorrente. Qualora l'offerta del terzo sia trasmessa alla Parte Venditrice tra il cinquantaquattresimo (54°) e il sessantesimo (60°) giorno successivo alla ricezione
      dell'Offerta di Acquisto, il suddetto periodo di sessanta (60) giorni verrà prolungato di una settimana; oppure
    </p>
<p>
      (iv) potrà decidere di non trasferire le Azioni Offerte.
    </p>
<p>
      5. Entro e non oltre l'ultimo giorno del suddetto periodo di sessanta (60) giorni, la Parte Venditrice deve comunicare alla Parte Acquirente la propria decisione di trasferire o meno, alla medesima Parte Acquirente o al terzo acquirente, le Azioni Offerte. Qualora la Parte Venditrice decida di trasferire le Azioni Offerte al terzo acquirente, la comunicazione alla Parte Acquirente
      dovrà specificare il prezzo dell'offerta concorrente, l'identità del terzo concorrente e delle entità che lo controllano. Qualora la Parte Venditrice non comunichi la propria decisione entro il suddetto periodo di tempo, si dovrà ritenere che la medesima abbia deciso di non trasferire le Azioni Offerte.
    </p>
<p>
      6. Nel caso in cui, invece, la Parte Venditrice accetti l'Offerta di Acquisto, la Parte Acquirente disporrà di otto (8) giorni, a partire dalla data di ricezione della decisione, per acquisire la totalità delle Azioni Offerte al prezzo stabilito nell'Offerta di Acquisto. Allo stesso modo, nel caso in cui la Parte Acquirente decida di acquistare le Azioni Offerte al prezzo
      dell'offerta concorrente ai sensi delle disposizioni di cui sopra, la stessa disporrà di un termine di otto (8) giorni, a partire dalla sua comunicazione alla Parte Venditrice della propria decisione, per procedere a detto acquisto. Il trasferimento delle Azioni Offerte sarà realizzato fuori mercato, nei termini stabiliti dalle norme in vigore.
    </p>
<p>
      7. In caso di Offerta di Acquisto e ove la Parte Venditrice accettasse l'offerta concorrente, il trasferimento delle Azioni Offerte al terzo acquirente sarà realizzato alle condizioni dell'offerta concorrente indicate nella decisione e, in ogni caso, entro un termine massimo di quindici (15) giorni a partire dalla ricezione della decisione da parte della Parte Acquirente, in
      mancanza della quale detto trasferimento sarà nuovamente sottoposto all'esercizio del diritto di prima offerta.
    </p>
<p>
      8. In mancanza di comunicazione di un'Offerta di Acquisto o di acquisizione delle Azioni Offerte, si intenderà che la Parte Acquirente abbia rinunciato al proprio diritto di prima offerta sulle Azioni Offerte. In tal caso, la Parte Venditrice avrà la facoltà di procedere liberamente al trasferimento delle Azioni Offerte entro tre (3) mesi dalla scadenza (i) del termine di
      trenta (30) giorni o, (ii) in caso di Offerta di Acquisto, del termine di otto (8) giorni, al prezzo e alle condizioni stabilite dalla Parte Venditrice. In caso di trasferimento delle Azioni Offerte nel suddetto termine di tre (3) mesi, la Parte Venditrice s'impegna a informare la Parte Acquirente di detto trasferimento entro quindici (15) giorni dalla data in cui è avvenuto.
    </p>
<p>
<b>D.2 Trasferimenti Autorizzati</b>
</p>
<p>
      Il diritto di prima offerta di cui sopra non si applicherà in caso di trasferimento, da parte della Parte Venditrice, di tutte o parte delle sue azioni a favore di una delle sue società affiliate; quanto sopra disposto troverà applicazione a patto che vengano rispettate tutte le condizioni che seguono:
    </p>
<p>
      (i) la Parte Venditrice avrà l'obbligo di comunicare a Batipart il trasferimento previsto (indicando l'identità della società affiliata interessata e la catena di controllo di questa, il numero delle azioni che si intende trasferire e le condizioni del trasferimento) nel minor tempo possibile e non oltre tre (3) giorni prima della data prevista per la realizzazione di
      detto trasferimento;
    </p>
<p>
      (ii) il trasferimento che si intende effettuare potrà essere attuato solo previa completa adesione da parte della società affiliata interessata, in virtù di un apposito atto scritto (l'"<b>Atto di Adesione</b>"), alle previsioni contenute nel Patto Parasociale, che saranno quindi a questa integralmente applicabili; la società affiliata che ha aderito, ai
      sensi di quanto precede, al Patto Parasociale sarà considerata, ai fini della sua applicazione, quale Partecipante allo stesso; ciascun Partecipante si impegna a controfirmare l'Atto di Adesione fin dalla realizzazione del trasferimento a detta società affiliata;
    </p>
<p>
      (iii) ciascun Partecipante assume l'impegno di farsi garante della retrocessione a proprio vantaggio delle azioni così trasferite alla propria società affiliata, nel caso in cui questa perdesse la qualità di affiliata e ciascuna società affiliata che aderisca al Patto Parasociale ai sensi di quanto sopra convenuto assume l'impegno di retrocedere le azioni che
      detiene in forza del trasferimento, nel caso in cui perdesse la qualità di affiliata;
    </p>
<p>
      (iv) ciascuno dei Partecipanti resterà solidalmente responsabile con la propria società affiliata cessionaria dell'osservanza, da parte di quest'ultima, dei propri obblighi previsti ai sensi del Patto Parasociale.
    </p>
<p>
<b>D.3 Diritto di prelazione (<i>cd</i>. "Pre-emption right")</b>
</p>
<p>
      1. Nel caso in cui uno dei Partecipanti, diversi da Batipart, intenda portare in adesione, in tutto o in parte, le proprie azioni (le "<b>Azioni Oggetto di Offerta</b>") ad un'offerta pubblica di acquisto, di scambio, alternativa, o che preveda un corrispettivo in denaro e in titoli azionari, o a seconda dei casi ad una o più offerte d'acquisto concorrenti o
      migliorative dichiarate ammissibili da parte dell'Autorità di Vigilanza dei Mercati Finanziari ("<b>AMF</b>") e promosse sulle azioni Foncière des Régions ("<b>Offerta</b>"), Batipart beneficerà di un diritto di prelazione.
    </p>
<p>
      2. In particolare, nel caso in cui il Partecipante intenda portare in adesione all'Offerta un numero di azioni suscettibile di superare una delle soglie previste dall'articolo 516-2 2° a) del Regolamento Generale dell'AMF (o qualsiasi altra disposizione sostitutiva dello stesso), tale Partecipante dovrà comunicare a Batipart la propria intenzione di portare in adesione
      all'Offerta le Azioni Oggetto di Offerta (la "<b>Comunicazione di Offerta</b>"), entro dieci (10) giorni lavorativi a partire dall'inizio dell'Offerta stessa. Detta Comunicazione di Offerta dovrà (i) fornire indicazioni sul numero delle Azioni Oggetto di Offerta e (ii) offrire a Batipart la possibilità di esercitare il proprio diritto di prelazione sulle
      Azioni Oggetto di Offerta.
    </p>
<p>
      3. Nel caso in cui Batipart intenda acquisire le Azioni Oggetto di Offerta, la medesima è tenuta a comunicare al relativo Partecipante la propria decisione in merito all'esercizio del diritto di prelazione (la "<b>Decisione sul Diritto di Prelazione</b>"), entro cinque (5) giorni lavorativi dal ricevimento della Comunicazione di Offerta.
    </p>
<p>
      4. Nel caso in cui Batipart abbia deciso di esercitare il proprio diritto di prelazione sulle Azioni Oggetto di Offerta e fermo restando quanto di seguito previsto, le Azioni Oggetto di Offerta non potranno essere portate in adesione all'Offerta e Batipart acquisterà le stesse al Prezzo di Offerta (come di seguito definito), entro gli otto (8) giorni lavorativi successivi alla data
      di pubblicazione dei risultati dell'Offerta da parte dell'AMF, ai sensi dell'articolo 232-3 del Regolamento Generale dell'AMF. La cessione delle Azioni Oggetto di Offerta dovrà essere completata per effetto di una operazione al di fuori del mercato (<i>off-market transaction</i>), in conformità a quanto previsto dalle norme in vigore.
    </p>
<p>
      5. Nel caso in cui Batipart abbia esercitato il proprio diritto di prelazione sulle Azioni Oggetto di Offerta e: (i) l'Offerta sia oggetto di un'offerta d'acquisto concorrente o migliorativa dichiarata valida da parte dell'AMF, (ii) l'Offerta sia dichiarata nulla per il mancato verificarsi della condizione sospensiva di cui all'articolo 231-12 del Regolamento
      Generale dell'AMF, (iii) l'Offerta non abbia esito positivo a causa del mancato raggiungimento della soglia di partecipazione minima indicata dal soggetto che ha promosso l'Offerta ai sensi dell'articolo 231-10 del Regolamento Generale dell'AMF, (iv) l'Offerta non abbia successo a causa del mancato raggiungimento della soglia di azioni detenute in un'altra
      entità ai sensi dell'articolo 231-10 del Regolamento Generale dell'AMF, o (v) il soggetto che ha promosso l'Offerta rinunci validamente alla stessa ai sensi dell'articolo 231-12 del Regolamento Generale dell'AMF, Batipart avrà la facoltà di non acquistare le Azioni Oggetto di Offerta e, a seconda del caso, dovrà comunicare al relativo Partecipante la
      propria intenzione a non acquistare le Azioni Oggetto di Offerta, entro tre (3) giorni lavorativi dal verificarsi di una delle summenzionate circostanze. Ai fini di chiarezza, si specifica inoltre che nel caso in cui vengano promosse molteplici offerte concorrenti o migliorative così come indicate al precedente punto (i), Batipart avrà la facoltà di applicare le previsioni
      del presente punto a ciascuna di dette offerte concorrenti e/o migliorative.
    </p>
<p>
      6. Batipart acquisterà ciascuna delle Azioni Oggetto di Offerta al prezzo dell'Offerta. Nel caso in cui vengano promosse una o più Offerte (o di una offerta pubblica e una o più offerte concorrenti) o offerte migliorative, il prezzo dell'Offerta corrisponderà al prezzo dell'ultima delle offerte concorrenti o migliorative dichiarata valida dall'AMF e
      oggetto di un risultato positivo (il "<b>Prezzo di Offerta</b>"). Nel caso in cui l'Offerta sia un'offerta di scambio o un'offerta mista (che preveda un corrispettivo in denaro e in titoli azionari), il Prezzo di Offerta o la porzione dello stesso pagata con titoli, dovrà corrispondere al valore di ciascuna Azione Oggetto di Offerta così come risultante dal
      rapporto di cambio proposto dal soggetto che ha lanciato l'Offerta determinato sulla base del prezzo medio ponderato per i volumi dei titoli offerti in cambio di ciascuna delle Azioni Oggetto di Offerta, calcolato nei trenta (30) giorni lavorativi precedenti alla promozione dell'Offerta stessa. Nel caso in cui l'Offerta sia un'offerta alternativa, il Prezzo di Offerta per
      ciascuna Azione Oggetto di Offerta sarà uguale alla parte del Prezzo di Offerta in denaro.
    </p>
<p>
      7. Nel caso in cui Batipart non comunichi la Decisione sul Diritto di Prelazione entro il temine stabilito e in conformità ai termini e alle condizioni previste nei precedenti punti, o nel caso in cui la stessa abbia deciso di non acquistare le Azioni Oggetto di Offerta, si presupporrà che Batipart abbia rinunciato al proprio diritto di prelazione sulle Azioni Oggetto di Offerta.
      In tal caso, o nel caso in cui Batipart abbia deciso di non acquistare le Azioni Oggetto di Offerta in conformità alle previsioni del precedente punto sulla base del verificarsi della circostanza prevista dallo stesso, il relativo Partecipante avrà la facoltà di portare in adesione all'Offerta le proprie Azioni Oggetto di Offerta.
    </p>
<p>
      8. Le disposizioni che precedono rimangono subordinate al Regolamento Generale dell'AMF applicabile all'Offerta.
    </p>
<p>
<b>D.4 Altri obblighi dei Partecipanti</b>
</p>
<p>
      Ciascuno dei Partecipanti si è impegnato a mantenere le azioni Foncière des Régions detenute o che venga a detenere sotto forma di titoli nominativi durante tutta la durata del Patto Parasociale.
    </p>
<p>
<b>E. Data di sottoscrizione del Patto Parasociale</b>
</p>
<p>
      Il Patto Parasociale è stato sottoscritto in data 31 maggio 2006.
    </p>
<p>
<b>F. Durata del Patto Parasociale</b>
</p>
<p>
      Il Patto Parasociale è efficace a partire dal 23 ottobre 2006.
    </p>
<p>
      Il Patto Parasociale ha una durata di cinque (5) anni a partire dalla data di stipula dello stesso. Allo scadere del suddetto periodo di cinque (5) anni, il Patto Parasociale si rinnoverà automaticamente e tacitamente per periodi successivi di un anno, a meno che (i) uno dei Partecipanti abbia comunicato alle altre parti, la propria decisione di non rinnovare il Patto Parasociale dopo
      la scadenza, nel qual caso il Patto Parasociale cesserà di produrre i propri effetti nei confronti di detto Partecipante a partire dalla data della scadenza, ovvero (ii) Batipart abbia comunicato alle altre parti, la propria decisione di non rinnovare il Patto Parasociale dopo la scadenza, nel qual caso il Patto Parasociale cesserà di produrre i propri effetti a partire da detta
      scadenza.
    </p>
<p>
      La comunicazione di cui sopra deve essere effettuata almeno tre (3) mesi prima della data di scadenza del Patto Parasociale.
    </p>
<p>
<b>G. Ambito di applicazione del Patto Parasociale</b>
</p>
<p>
      Il Patto Parasociale si applica a tutti i Partecipanti e ai loro aventi causa o successori, così come alle società affiliate che hanno aderito al Patto Parasociale in occasione del trasferimento da parte di un Partecipante di tutte o parte delle sue azioni in favore di una delle sue affiliate.
    </p>
<p>
      Inoltre, Batipart potrà farsi sostituire da un soggetto terzo (l'"<b>Entità Sostituita</b>") che subentrerà in tutti o parte dei propri diritti e obblighi derivanti dal diritto di prima offerta e dal diritto di prelazione. In tal caso, Batipart informerà la Parte Venditrice dell'identità dell'Entità Sostituita e resterà garante
      dell'insieme degli obblighi di detta Entità Sostituita nei confronti della Parte Venditrice ai sensi dell'Offerta di Acquisto o della Decisione sul Diritto di Prelazione.
    </p>
<p>
<b>H. Controllo e dichiarazioni dei Partecipanti</b>
</p>
<p>
      I Partecipanti hanno dichiarato che gli stessi non agiscono di concerto nei confronti di Foncière des Régions e non intendono esercitare il proprio diritto di voto in seno a Foncière des Régions per porre in essere una azione concertata.
    </p>
<p>
      I Partecipanti si impegnano, pertanto, a fare in modo che il loro comportamento in seno agli organi sociali di Foncière des Régions e la realizzazione di quanto deliberato nel Patto Parasociale non possano essere in alcun modo considerati come un sindacato di voto nei confronti di Foncière des Régions.
    </p>
<p>
<b>I. Soggetto presso il quale gli strumenti finanziari sono depositati e pubblicità del Patto Parasociale</b>
</p>
<p>
      Il Patto Parasociale non contiene obblighi di deposito delle azioni Foncière des Régions conferite al presente Patto Parasociale.
    </p>
<p>
      Il Patto Parasociale è stato trasmesso all'AMF, atta ad assicurarne la pubblicità, ai sensi dell'articolo L. 233-11 del Codice del Commercio Francese.
    </p>
<p>
      Del Patto Parasociale sarà altresì data pubblicità mediante il deposito dello stesso presso il Registro delle Imprese di Roma, entro il <b></b>12 luglio 2007.
    </p>
<p>
<b>L. Diritto applicabile e giurisdizione competente</b>
</p>
<p>
      Il Patto Parasociale è regolato dal diritto francese. Eventuali controversie derivanti dall'interpretazione o dall'esecuzione del Patto Parasociale saranno rimesse alla decisione del Tribunale del Commercio di Parigi.
    </p>
<p>
      7 luglio 2007
    </p>
<p>
<b>[BAA.3.07.1]