/strong>
</p>
<hr/>
<p align="center">
<b><strong>PIRELLI &amp; C. SPA</strong></b>
</p>
<p>
      Si riassume qui di seguito l'intero contenuto del Sindacato di Blocco Azioni Pirelli &amp; C. Società per Azioni (il "Patto") con aggiornati i dati relativi ai titoli apportati al Patto da ogni partecipante a seguito della variazione del numero di azioni ordinarie costituenti il capitale sociale di Pirelli &amp; C. S.p.A., conseguente all'esercizio di Warrant azioni
      ordinarie Pirelli &amp; C. 2003-2006.
    </p>
<p>
<i>1. Tipo di accordo e relative finalità</i>
</p>
<p>
      Accordo di blocco avente la finalità di assicurare alla Pirelli &amp; C. la stabilità dell'assetto azionario e una unicità di indirizzo nella gestione sociale.
    </p>
<p>
<i>2. Soggetti aderenti all'accordo e titoli Pirelli &amp; C. apportati:</i>
</p>
<table border="1" cellspacing="2" width="100%">
<tbody>
<tr>
<td width="32%">
             
          </td>
<td width="23%">
            Numero azioni conferite
          </td>
<td width="21%">
            % sul totale azioni conferite
          </td>
<td width="25%">
            % sul totale azioni ord. emesse
          </td>
</tr>
<tr>
<td width="32%">
            CAMFIN SpA
          </td>
<td width="23%">
            1.027.455.727
          </td>
<td width="21%">
            42,48
          </td>
<td width="25%">
            19,83
          </td>
</tr>
<tr>
<td width="32%">
            MEDIOBANCA SpA
          </td>
<td width="23%">
            233.001.859
          </td>
<td width="21%">
            9,63
          </td>
<td width="25%">
            4,50
          </td>
</tr>
<tr>
<td width="32%">
            EDIZIONE HOLDING SpA
          </td>
<td width="23%">
            232.992.911
          </td>
<td width="21%">
            9,63
          </td>
<td width="25%">
            4,50
          </td>
</tr>
<tr>
<td width="32%">
            FONDIARIA - SAI SpA
          </td>
<td width="23%">
            223.543.498
          </td>
<td width="21%">
            9,24
          </td>
<td width="25%">
            4,31
          </td>
</tr>
<tr>
<td width="32%">
            R.A.S. SpA
          </td>
<td width="23%">
            222.958.537
          </td>
<td width="21%">
            9,22
          </td>
<td width="25%">
            4,30
          </td>
</tr>
<tr>
<td width="32%">
            ASSICURAZIONI GENERALI SpA (*)
          </td>
<td width="23%">
            222.958.531
          </td>
<td width="21%">
            9,22
          </td>
<td width="25%">
            4,30
          </td>
</tr>
<tr>
<td width="32%">
            BANCA INTESA SpA
          </td>
<td width="23%">
            81.665.400
          </td>
<td width="21%">
            3,38
          </td>
<td width="25%">
            1,58
          </td>
</tr>
<tr>
<td width="32%">
            CAPITALIA SpA
          </td>
<td width="23%">
            81.665.400
          </td>
<td width="21%">
            3,38
          </td>
<td width="25%">
            1,58
          </td>
</tr>
<tr>
<td width="32%">
            Massimo MORATTI (**)
          </td>
<td width="23%">
            60.300.084
          </td>
<td width="21%">
            2,49
          </td>
<td width="25%">
            1,16
          </td>
</tr>
<tr>
<td width="32%">
            SINPAR HOLDING SA - SINPAR SpA (***)
          </td>
<td width="23%">
            32.048.563
          </td>
<td width="21%">
            1,33
          </td>
<td width="25%">
            0,62
          </td>
</tr>
<tr>
<td width="32%">
<b>Totale</b>
</td>
<td width="23%">
<b>2.418.590.510</b>
</td>
<td width="21%">
<b>100</b>
</td>
<td width="25%">
<b>46,68</b>
</td>
</tr>
</tbody>
</table>
<table border="0" cellpadding="4" cellspacing="0" width="100%">
<tbody>
<tr>
<td>
            (*) n. 57.400.000 azioni tramite La Fédération Continentale Compagnie d'Assurances Sur la Vie S.A., n. 82.779.265 azioni tramite Ina Vita S.p.A. e n. 82.779.266 azioni tramite Generali Vita S.p.A.
          </td>
</tr>
<tr>
<td>
            (**) di cui n. 37.420.339 azioni tramite CMC S.p.A. e n. 11.328.318 azioni fiduciariamente intestate ad Istifid S.p.A.
          </td>
</tr>
<tr>
<td>
            (***) n. 19.797.563 azioni conferite da Sinpar Holding S.A. e n. 12.251.000 azioni conferite da Sinpar S.p.A..
          </td>
</tr>
</tbody>
</table>
<i> <br/>
</i>
<p>
<i>3. Eventuale soggetto che possa, tramite l'accordo, esercitare il controllo sulla società</i>
</p>
<p>
      Non esiste alcun soggetto che possa, tramite l'accordo, esercitare il controllo su Pirelli &amp; C..
    </p>
<p>
<i>4. Vincoli alla cessione delle azioni conferite, alla sottoscrizione e all'acquisto di nuove azioni</i>
</p>
<p>
      La cessione a terzi delle azioni (e dei diritti di opzione in caso di aumenti di capitale a pagamento) è vietata; è consentita liberamente o con prelazione, alle società controllate ai sensi dell'art. 2359, primo comma, punto 1 c.c. e alle controllanti nonchè agli altri partecipanti al sindacato.
    </p>
<p>
      Ciascun partecipante potrà compravendere ulteriori azioni per quantitativi non eccedenti il maggiore tra il 20% di quelle da esso conferite ed il 2% del capitale in azioni ordinarie emesse; acquisti per quantitativi maggiori sono consentiti solo al fine di raggiungere una partecipazione pari al 5% del capitale ordinario emesso a condizione che l'eccedenza rispetto ai suddetti
      limiti sia vincolata al sindacato.
    </p>
<p>
      CAMFIN S.p.A. è autorizzata ad acquistare liberamente ulteriori titoli Pirelli &amp; C. , essa ha facoltà di apportarli in sindacato, ma in misura tale che la sua quota nel patto sia in ogni momento non superiore al 49,99% del totale dei titoli apportati da tutti i partecipanti: ciò al fine di non assumere una stabile preminenza all'interno del patto o di disporre di uno
      stabile potere di veto sulle decisioni comuni.
    </p>
<p>
      Salvo che risultino complessivamente vincolate in sindacato azioni ordinarie Pirelli &amp; C. cui corrisponda la maggioranza dei diritti di voto nell'Assemblea ordinaria, ciascun partecipante (anche per il tramite di società controllanti e/o controllate) che intenda acquistare azioni di tale categoria dovrà previamente informare per iscritto il Presidente che comunicherà
      allo stesso se, tenuto conto della vigente normativa sulle offerte pubbliche di acquisto, esso potrà procedere, in tutto o in parte, alla prospettata compravendita.
    </p>
<p>
<i>5. Disponibilità delle azioni</i>
</p>
<p>
      Le azioni conferite restano nella disponibilità degli aderenti all'accordo.
    </p>
<p>
<i>6. Organi dell'accordo, criteri e modalità di composizione, casi in cui se ne prevede la convocazione e compiti attribuiti</i>
</p>
<p>
      Organo dell'accordo è la direzione del sindacato.
    </p>
<p>
      La direzione del sindacato è composta dal Presidente e dal Vice Presidente, che saranno il Presidente ed il Vice Presidente di Pirelli &amp; C. più anziano di carica, e da un membro per ciascun partecipante salva la facoltà per il partecipante che abbia apportato azioni in misura superiore al 10% del capitale in azioni ordinarie di designare un altro membro; a tal fine, nel
      caso abbiano aderito al patto più società legate da un rapporto di controllo ovvero facenti capo ad una medesima controllante, il loro insieme sarà considerato alla stregua di un unico partecipante.
    </p>
<p>
      La direzione del sindacato si riunisce per l'esame delle proposte da sottoporre all'assemblea, per l'eventuale risoluzione anticipata dell'accordo e per l'ammissione di nuovi partecipanti; essa si riunisce inoltre, almeno due volte all'anno, per esaminare l'andamento semestrale, i risultati annuali, le linee generali di sviluppo della Società, la politica
      degli investimenti nonchè le proposte di disinvestimenti rilevanti e, più in generale, tutti gli argomenti di competenza dell'assemblea dei soci, sia in sede ordinaria che straordinaria.
    </p>
<p>
<i>7. Materie oggetto dell'accordo</i>
</p>
<p>
      Quelle previste ai punti 4 e 6.
    </p>
<p>
<i>8. Maggioranze previste per l'assunzione delle decisioni sulle materie oggetto dell'accordo</i>
</p>
<p>
      La direzione del sindacato delibera con il voto favorevole di tanti membri che rappresentino la maggioranza delle azioni conferite; alla direzione del sindacato è riconosciuta la facoltà di designare persone di sua fiducia per rappresentare nelle assemblee della Società i titoli apportati onde esercitare il voto secondo le istruzioni della direzione stessa; ove le decisioni
      della direzione del sindacato non siano assunte all'unanimità, il partecipante dissenziente avrà facoltà di esercitare liberamente il voto nelle assemblee dei soci.
    </p>
<p>
<i>9. Durata, rinnovo e disdetta dell'accordo</i>
</p>
<p>
      L'accordo avrà durata fino al 15 aprile 2007 e si riterrà tacitamente prorogato di tre anni in tre anni, salvo recesso da esercitarsi tra il 15 dicembre ed il 15 gennaio precedenti la scadenza. In caso di recesso i titoli apportati dal recedente si intenderanno automaticamente offerti pro-quota agli altri partecipanti. L'accordo rimarrà in vigore qualora sia
      possibile, ad ogni scadenza, rinnovarlo per una quota del capitale ordinario sottoscritto di Pirelli &amp; C. non inferiore al 33%.
    </p>
<p>
<i>10. Penali per il mancato adempimento degli obblighi derivanti dall'accordo</i>
</p>
<p>
      Non ne sono previste.
    </p>
<p>
<i>11. Deposito del patto presso l'ufficio del Registro delle Imprese</i>
</p>
<p>
      Il patto è depositato presso l'ufficio del Registro delle Imprese di Milano.
    </p>
<p>
      9 luglio 2005
    </p>
<p>
<strong>[PA.1.05.5]