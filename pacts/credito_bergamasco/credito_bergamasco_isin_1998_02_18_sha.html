<html>
<head>
<title>
      CREDITO BERGAMASCO SPA - Estratto del patto parasociale
    </title>
<meta content="stp" name="subjectList"/>
<meta content="147265" name="linkid"/>
<meta content="CREDITO BERGAMASCO SPA - Estratto del patto parasociale" name="Description"/>
<meta content="stpatti" name="ss_family"/>
<meta content="CREDITO BERGAMASCO SPA" name="societa"/>
<meta content="stpatti" name="ss_table"/>
<meta content="2013-07-02" name="date"/>
<meta content="stpatti" name="tipo"/>
<meta content="N;paladini;1328781193896" name="synchro"/>
<meta content="5496" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<strong> CREDITO BERGAMASCO  S.P.A.</strong>
</p>
<p align="left">
      A seguito della disponibilità manifestata dalla Società Cattolica di Assicurazione coop. a resp. lim. (di seguito <strong>CATTOLICA</strong>) ad effettuare - dopo la conclusione dell'offerta pubblica di acquisto successiva lanciata dalla Banca Popolare di Verona - Banco S.Geminiano e S.Prospero Soc. coop. di credito a r.l. (di seguito <strong>BPV-BSGSP</strong>) su n.
      26.666.007 azioni ordinarie Credito Bergamasco S.p.A. (di seguito <strong>CREBERG</strong>) - un intervento partecipativo di minoranza nel CREBERG, si rende noto che in data 13 febbraio 1998 CATTOLICA e BPV-BSGSP hanno stipulato un accordo che contempla:
    </p>
<ul>
<li>
        l'acquisto da BPV-BSGSP, da parte di CATTOLICA, di n. 7.062.147 azioni CREBERG (pari all'11,44% del capitale sociale) al prezzo unitario di L. 35.400, con data di trasferimento concordata per il giorno 13 febbraio 1998;<br/>
<br/>
</li>
<li>
        un articolato coordinamento tra gli aderenti all'accordo nel settore della bancassicurazione per un periodo quinquennale, con rinnovi triennali.
      </li>
</ul>
<p>
      L'accordo prevede altresì:
    </p>
<ol>
<li>
        l'impegno di CATTOLICA a non cedere la partecipazione e a non costituire diritti reali di qualsiasi tipo sui titoli nei primi quattro anni dal suo acquisto;<br/>
<br/>
</li>
<li>
        la facoltà per CATTOLICA di procedere alla vendita della partecipazione a BPV-BSGSP o ad altri soggetti in dipendenza del mancato rinnovo, per volontà di BPV-BSGSP, dell'accordo per la parte relativa alla bancassicurazione;<br/>
<br/>
</li>
<li>
        l'impegno di CATTOLICA a mantenere, per il periodo iniziale e per il primo rinnovo, una partecipazione non inferiore al 10% in CREBERG quale condizione di efficacia dell'accordo di bancassicurazione.
      </li>
</ol>
<p>
      L'accordo è risolutivamente condizionato all'assenza di rilievi da parte dell'Autorità Garante della Concorrenza e del Mercato, cui il testo verrà sottoposto ai sensi dell'art. 13 della L. 287/90. In caso di risoluzione, CATTOLICA potrà immediatamente attivare la facoltà sopra prevista al punto b).
    </p>
<p>
       Verona, 18 febbraio 1998<br/>
<br/>
<b>[CE.1.98.1]