/strong>
</p>
<hr/>
<p align="center">
<strong> </strong><strong>RGI S.P.A.</strong>
</p>
<p>
<strong>1. Società i cui strumenti finanziari sono oggetto del Contratto<br/>
<br/>
</strong>RGI S.p.A., con sede legale a Milano, Via San Gregorio 34, capitale sociale pari ad Euro 2.320.212,00 interamente versato, codice fiscale n. 06602910017 e Partita IVA n. 13251500156, iscritta al Registro delle Imprese di Milano al n. 06602910017, emittente quotata al Mercato Expandi, gestito ed organizzato da Borsa Italiana S.p.A.
    </p>
<p>
<b>2. Patto parasociale 16 Settembre 2004</b>
</p>
<p>
      Con riferimento al Patto stipulato in data 16 settembre 2004, avente ad oggetto azioni ordinarie di RGI S.p.A., si rende noto che gli aderenti al patto hanno esercitato il diritto di recesso, riducendo pertanto al di sotto della soglia del 50% del capitale sociale il numero complessivo di azioni conferite al patto. Pertanto a decorrere dalla data del 30 aprile 2007 il patto si è
      sciolto.
    </p>
<p>
<b>3. Nuovo patto parasociale</b>
</p>
<p>
      In data 30 aprile 2007 i Signori: <b>(1)</b> Sig Alessandro Binello (di seguito Binello) quale rappresentante legale di Antares S.p.A. (di seguito "Antares") con sede legale in Via Lanfranchi 22 bis, Torino, <b>(2</b>) Sig Alessandro Binello (di seguito Binello) quale rappresentante legale di Lendoss International Limeted (di seguito "Lendoss") con sede legale in 910
      FOULK ROAD, SUITE 201, WILMINGTON, DELAWARE 19803 USA, <b>(3)</b> Sig. Paolo Benini (di seguito, "Benini"), quale rappresentante legale della Fondazione 7 Novembre Onlus (di seguito "Fondazione") iscritta dalla Prefettura di Genova nel Registro delle Persone Giuridiche al N° d'ordine 31, <b>(4)</b> Sig. Paolo Benini (di seguito, "Benini"), quale
      rappresentante legale di Sirius Holding S.r.l. (di seguito "Sirius") con sede legale in 20121 Milano, <b>(5)</b> Sig. Mario Bosco (di seguito, "Bosco"), <b>(6)</b> Sig.ra Loredana Tortora (di seguito "Tortora"), quale rappresentante legale della società Erreti S.a.s. di Tortora Loredana (di seguito, "Erreti") con sede legale in 10010 Chiaverano
      (TO), Casale Ravera 10, <b>(7)</b> Sig. Alberto Stella (di seguito, "Stella") e <b>(8)</b> Sig. Vito Rocca (di seguito, "Rocca") ciascuno definito "Socio Attuale", hanno stipulato un patto parasociale (di seguito il "Contratto") avente ad oggetto azioni ordinarie del capitale sociale di RGI S.p.A. (di seguito, la "Società", ovvero
      "RGI") avente efficacia a partire dal 1° Maggio 2007.
    </p>
<p>
<b>4. Oggetto e soggetti aderenti</b>
</p>
<p>
      Il Contratto disciplina e regolamenta le rispettive partecipazioni al capitale della Società, l'esercizio del diritto di voto nelle assemblee delle Società e la nomina dei componenti del consiglio di amministrazione della Società (di seguito, "Consiglio di Amministrazione").
    </p>
<p>
      Il Contratto non deve ritenersi esteso a tutte le nuove Azioni che venissero sottoscritte da ciascun Socio Attuale o, comunque, dagli stessi acquisite.
    </p>
<p>
      4.1 La seguente tabella indica il numero delle Azioni vincolate al Contratto della Società da ciascun Socio Attuale, e la percentuale da essi rappresentato rispetto al numero totale delle azioni conferite ed al numero totale di Azioni della Società alla data del 17 giugno 2008:
    </p>
<table border="1" cellpadding="4" cellspacing="0" width="100%">
<tr>
<td valign="center" width="24%">
<b>Socio Firmatario</b>
</td>
<td align="middle" valign="center" width="26%">
<b>n. Azioni conferite al patto</b>
</td>
<td align="middle" valign="center" width="28%">
<b>% Azioni conferite al patto rispetto al totale delle Azioni conferite</b>
</td>
<td align="middle" valign="center" width="22%">
<b>% Azioni conferite al patto rispetto al totale delle Azioni della Società</b>
</td>
</tr>
<tr>
<td height="30" valign="center" width="24%">
<p>
            Antares
          </p>
</td>
<td align="right" height="30" valign="center" width="26%">
<p>
            350.000
          </p>
</td>
<td align="right" height="30" valign="center" width="28%">
<p>
            3,002%
          </p>
</td>
<td align="right" height="30" valign="center" width="22%">
<p>
            1,508%
          </p>
</td>
</tr>
<tr>
<td height="23" valign="center" width="24%">
          Lendoss
        </td>
<td align="right" height="23" valign="center" width="26%">
          450.000
        </td>
<td align="right" height="23" valign="center" width="28%">
          3,860%
        </td>
<td align="right" height="23" valign="center" width="22%">
          1,939%
        </td>
</tr>
<tr>
<td height="21" valign="center" width="24%">
          Bosco
        </td>
<td align="right" height="21" valign="center" width="26%">
          800.000
        </td>
<td align="right" height="21" valign="center" width="28%">
          6,862%
        </td>
<td align="right" height="21" valign="center" width="22%">
          3,448%
        </td>
</tr>
<tr>
<td height="22" valign="center" width="24%">
          Erreti
        </td>
<td align="right" height="22" valign="center" width="26%">
          800.000
        </td>
<td align="right" height="22" valign="center" width="28%">
          6,862%
        </td>
<td align="right" height="22" valign="center" width="22%">
          3,448%
        </td>
</tr>
<tr>
<td height="22" valign="center" width="24%">
          Fondazione
        </td>
<td align="right" height="22" valign="center" width="26%">
          3.200.000
        </td>
<td align="right" height="22" valign="center" width="28%">
          27,449%
        </td>
<td align="right" height="22" valign="center" width="22%">
          13,792%
        </td>
</tr>
<tr>
<td height="23" valign="center" width="24%">
          Rocca
        </td>
<td align="right" height="23" valign="center" width="26%">
          358.070
        </td>
<td align="right" height="23" valign="center" width="28%">
          3,071%
        </td>
<td align="right" height="23" valign="center" width="22%">
          1,543%
        </td>
</tr>
<tr>
<td height="21" valign="center" width="24%">
          Sirius
        </td>
<td align="right" height="21" valign="center" width="26%">
          4.900.000
        </td>
<td align="right" height="21" valign="center" width="28%">
          42,031%
        </td>
<td align="right" height="21" valign="center" width="22%">
          21,119%
        </td>
</tr>
<tr>
<td height="22" valign="center" width="24%">
          Stella
        </td>
<td align="right" height="22" valign="center" width="26%">
          800.000
        </td>
<td align="right" height="22" valign="center" width="28%">
          6,862%
        </td>
<td align="right" height="22" valign="center" width="22%">
          3,448%
        </td>
</tr>
<tr>
<td height="31" valign="center" width="24%">
<b>TOTALE</b>
</td>
<td align="right" height="31" valign="center" width="26%">
<b>11.658.070</b>
</td>
<td align="right" height="31" valign="center" width="28%">
<b>100%</b>
</td>
<td align="right" height="31" valign="center" width="22%">
<b>50,246%</b>
</td>
</tr>
</table>
<br/>
<br/>
<p>
      L'Accordo ha pertanto ad oggetto n. 11.658.070 azioni ordinarie (di seguito le "Azioni") rappresentative del 50,246% del capitale sociale della Società.
    </p>
<p>
      4.2 I Soci Attuali si impegnano per l'intera durata del Contratto a non trasferire sotto qualsiasi forma, le Azioni vincolate, e/o i relativi diritti di opzione in sede di aumento di capitale, ad eccezione di quanto previsto nel successivo punto 4.3.
    </p>
<p>
      Ai fini di quanto precede, è considerato trasferimento qualsiasi negozio, a titolo oneroso o gratuito, in forza del quale derivi il mutamento della titolarità di dette Azioni o diritti, ivi compresi, in via meramente esemplificativa, la compravendita, la donazione, la permuta, il conferimento in società, la costituzione di rendita, la cessione "in blocco",
      "forzata" o "coattiva", il trasferimento che intervenga nell'ambito di cessione o conferimento d'azienda, fusione e scissione, il trasferimento o la costituzione di diritti reali limitati con cessione del diritto di voto.
    </p>
<p>
      4.3 In deroga a quanto previsto al punto 4.2, le Azioni vincolate sono in tutto o in parte trasferibili dai Soci Attuali, ad altre società dagli stessi controllate a norma del comma 1, punto 1) dell'art. 2359 c.c., o da queste ultime alle prime, a condizione che i Soci Attuali ne diano previa notizia agli altri Soci Attuali, unitamente alla dichiarazione della società
      rilevataria di accettazione di tutti i vincoli previsti dal Contratto. Il Socio Attuale che si sia avvalso di tale facoltà resta comunque obbligato, in caso di cessione della sua e/o sue controllate o di riduzione della sua partecipazione in dette società al di sotto del limite di cui al citato art. 2359 cod. civ., a riacquistare le Azioni come sopra trasferite per il loro
      mantenimento ai sensi del Contratto.
    </p>
<p>
      Ai Soci Attuali è consentito inoltre dare in pegno o a riporto le Azioni, informandone previamente gli altri Soci Attuali, e con obbligo di mantenimento del diritto di voto. Le Azioni così assunte in pegno o a riporto continueranno ad essere soggette a tutti i vincoli risultanti dal Contratto.
    </p>
<p>
      4.4 Ciascun Socio Attuale si impegna nel corso delle assemblee ordinarie e straordinarie della Società (in particolare in occasione della nomina dell'organo di amministrazione) a votare (e/o a fare sì che la società di cui sia legale rappresentante voti) in maniera conforme alla deliberazione adottata dai Soci Attuali a maggioranza assoluta dei voti espressi sulla base
      della attribuzione di un numero di voti per ciascuno dei Soci Attuali, come indicato di seguito in appresso a ciascuno di essi: Antares (1); Lendoss (0); Fondazione (1); Sirius (1); Bosco (1); Erreti (1); Stella (1); Rocca (1). I Soci Attuali si impegnano a conferire delega ad uno o più di essi perché esprimano nelle assemblee il voto in modo conforme alla deliberazione adottata
      con la maggioranza suddetta.
    </p>
<p>
      Alla data di pubblicazione del presente estratto nessun Socio Attuale esercita singolarmente il controllo di RGI in virtù del Contratto, ai sensi della normativa primaria e secondaria in materia e, segnatamente, dell'art. 93 del D.Lgs. 24 febbraio 1998 n. 58.
    </p>
<p>
<b>5. Durata del Contratto</b>
</p>
<p>
      Il Contratto diverrà efficace a partire dal 1° Maggio 2007 e avrà durata di 3 (tre) anni. In caso di inadempimento da parte degli stessi degli artt. 4 e/o 5 del Contratto (riassunti nei punti 4.2 e 4.3 che precedono), lo stesso rimarrà efficace e resterà ugualmente in vigore tra i restanti Soci Attuali, con le medesime norme. Rimane in ogni caso impregiudicato, in
      caso di inadempimento da parte di uno o più Soci Attuali degli obblighi di cui agli artt. 4 e/o 5 del Contratto, il diritto al risarcimento degli altri Soci Attuali e ad ogni altro rimedio di legge.
    </p>
<p>
<b>6. Deposito</b>
</p>
<p>
      Il patto parasociale verrà depositato presso il Registro delle Imprese di Milano nei termini di legge.
    </p>
<p>
<b>7. Clausola compromissoria</b>
</p>
<p>
      Tutte le controversie derivanti dal Contratto, comprese quelle relativa alla sua validità, interpretazione, esecuzione e risoluzione, saranno risolte, indipendentemente dal numero delle parti, da un Collegio di tre arbitri, uno dei quali con funzioni di Presidente, nominati direttamente dalla Camera Arbitrale Nazionale e Internazionale di Ivrea, il cui Regolamento Arbitrale Nazionale
      le parti dichiarano di conoscere ed accettare integralmente. Gli arbitri procederanno in via rituale e secondo diritto.
    </p>
<p>
      8 luglio 2008
    </p>
<p>
<strong><strong>PATTO  SCIOLTO IN DATA 12 AGOSTO 2009. PUBBLICAZIONE AVVENUTA IN DATA 13 AGOSTO 2009</strong></strong>
</p>
<p>
<strong>[RG.2.08.1]