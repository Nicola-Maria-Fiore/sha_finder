<html>
<head>
<title>
      SERVIZI ITALIA SPA - Estratto dei patti parasociali
    </title>
<meta content="stp" name="subjectList"/>
<meta content="632806" name="linkid"/>
<meta content="SERVIZI ITALIA SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="SERVIZI ITALIA" name="SOCIETA"/>
<meta content="stpatti" name="ss_table"/>
<meta content="2016-05-05" name="date"/>
<meta content="patto" name="tipo"/>
<meta content="N;prudenzi;1460453343138" name="synchro"/>
<meta content="310985" name="codconsob"/>
</head>
<body>
<p>
<strong>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</strong>
</p>
<p align="center">
<strong>SERVIZI ITALIA SPA</strong>
</p>
<p align="justify">
      Ai sensi dell’art. 122 del D.Lgs. 58/1998 (il "<b>TUF</b>") e dell’art. 130 del Regolamento Consob n. 11971/1999 (il "<b>Regolamento Consob</b>"), si rende noto quanto segue.
    </p>
<p align="justify">
<b>1. <u>Premessa</u></b>
</p>
<p align="justify">
      (a) In data 4 agosto 2014, Servizi Italia S.p.A., con sede in Castellina di Soragna (PR), via San Pietro 59/B, codice fiscale e numero di iscrizione al registro delle Imprese di Parma n. 08531760158 ("<b>Servizi Italia</b>" o anche l’"<b>Emittente</b>") ha sottoscritto con Steris Corporation società di diritto statunitense quotata al New York Stock Exchange
      con quartier generale a 5960 Heisley Road Mentor, Ohio, Stati Uniti d’America numero identificativo 34-1482024 ("<b>Steris</b>") e con Steris UK Holding Limited, società di diritto inglese, con sede legale in Bridgwater House Jays Close, Viables, Basingstoke, Hampshire, United Kingdom, RG22 4AX, codice fiscale numero 4975213021 ("<b>Steris UK</b>") un accordo
      avente ad oggetto l'ingresso di quest'ultima nel capitale sociale di Servizi Italia e il contestuale avvio di una collaborazione industriale e commerciale per lo sviluppo di progetti nel settore della sterilizzazione in Italia e all'estero (l'"<b>Accordo</b>"),
    </p>
<p align="justify">
      (b) in pari data, il Consiglio di Amministrazione dell'Emittente ha deliberato di convocare un'assemblea straordinaria dell'Emittente per il giorno 26 settembre 2014 e, occorrendo, in seconda convocazione per il giorno 27 settembre 2014 (l'"<b>Assemblea dei Soci</b>") al fine di discutere e deliberare: (i) l'aumento del capitale sociale, a pagamento, in via
      scindibile, per un importo complessivo massimo di Euro 4.000.000,00 (comprensivo di sovrapprezzo), con esclusione del diritto di opzione ai sensi dell'articolo 2441, comma 4, secondo periodo, cod. civ., riservato a Steris UK, mediante emissione di massime n. 800.000 azioni ordinarie (le "<b>Azioni della Prima Tranche</b>") e (ii) il conferimento al Consiglio di Amministrazione
      della delega, ai sensi dell'art. 2443 cod. civ., per deliberare un aumento del capitale sociale, a pagamento, in via scindibile ed anche in più <i>tranche</i>, per un importo complessivo massimo di Euro 4.000.000,00 (comprensivo di sovrapprezzo), con esclusione del diritto di opzione ai sensi dell'articolo 2441, comma 4, secondo periodo, cod. civ., riservato a Steris UK,
      mediante emissione di massime n. 1.150.000 azioni ordinarie (le "<b>Azioni della Seconda Tranche</b>" e assieme alle Azioni della Prima Tranche l'"<b>Emissione di Nuove Azioni</b>");
    </p>
<p align="justify">
      (c) in pari data, in relazione all’Accordo, Coopservice Soc. Coop. p.A., con sede in Reggio Emilia, via Rochdale 5, codice fiscale e numero di iscrizione al registro delle Imprese di Reggio Emilia n. 00310180351 ("<b>Coopservice</b>") ha assunto nei confronti di Steris UK e Steris un impegno a far sì che la propria controllata Aurum S.p.A, con sede in Reggio Emilia
      (RE), via Rochdale 5, codice fiscale e numero di iscrizione al registro delle Imprese di Reggio Emilia n. 01369640931 ("<b>Aurum</b>") partecipi all’Assemblea dei Soci dell’Emittente ed eserciti tutti i propri diritti di voto a favore della proposta Emissione di Nuove Azioni (l‘"<b>Impegno al Voto</b>"), impegno parasociale rilevante <i>ex</i> art. 122
      del TUF.
    </p>
<p align="justify">
<b>2. <u>Tipo di accordo</u></b>
</p>
<p align="justify">
      Le pattuizioni parasociali contenute nell’Impegno al Voto, riprodotte in sintesi al punto 5 che segue, sono riconducibili a pattuizioni parasociali rilevanti a norma dell’art. 122, comma 1 TUF.
    </p>
<p align="justify">
<b>3. <u>Società i cui strumenti finanziari sono oggetto delle pattuizioni parasociali</u></b>
</p>
<p align="justify">
      Le pattuizioni parasociali contenute nell’Impegno al Voto hanno ad oggetto azioni dell’Emittente, come meglio identificato in premessa (a), il cui capitale sociale sottoscritto e versato è pari a Euro 27.406.805,00, suddiviso in n. 27.406.805 azioni ordinarie del valore nominale di 1,00 Euro ciascuna, ammesse alle negoziazioni sul Mercato Telematico Azionario organizzato e
      gestito da Borsa Italiana S.p.A. segmento STAR.
    </p>
<p align="justify">
<b>4. <u>Soggetti aderenti all’Impegno al Voto e strumenti finanziari dagli stessi detenuti</u></b>
</p>
<p align="justify">
      Le pattuizioni parasociali contenute nell’Impegno al Voto vincolano Coopservice e Aurum nei confronti di Steris UK e Steris.
    </p>
<p align="justify">
<u><b>Coopservice</b></u>: per le informazioni su Coopservice, si rinvia alla premessa (c) che precede. Coopservice non detiene direttamente azioni dell’Emittente. Nessun soggetto controlla Coopservice ai sensi dell’art. 93 del TUF.
    </p>
<p align="justify">
<u><b>Aurum</b></u>: per le informazioni su Aurum, si rinvia alla premessa (c) che precede. Aurum detiene n. 16.065.446 azioni ordinarie Servizi Italia rappresentanti il 58,618% del capitale sociale dell’Emittente. Coopservice controlla Aurum ai sensi dell’art. 93 del TUF, in quanto è titolare dell’intero capitale sociale di quest’ultima.
    </p>
<p align="justify">
<u><b>Steris UK</b></u>: per le informazioni su Steris UK, si rinvia alla premessa (a) che precede. Steris UK non detiene alla data odierna azioni dell’Emittente.
    </p>
<p align="justify">
      STERIS UK è controllata ai sensi dell’art. 93 del TUF, per il tramite di STERIS Luxembourg Finance S.à.r.l. società di diritto lussemberghese, con sede legale in 25 A, Boulevard Royal, L-2449, Lussemburgo, Gran Ducato di Lussemburgo, da Steris<font face="Helv"><font size="2">;</font></font>
</p>
<p align="justify">
<font face="Times New Roman">STERIS Luxembourg Finance S.à.r.l. è interamente controllata da STERIS Luxembourg Holding S.à.r.l società di diritto lussemberghese, con sede legale in 25 A, Boulevard Royal, L-2449, Lussemburgo, Gran Ducato di Lussemburgo;</font>
</p>
<p align="justify">
      STERIS Luxembourg Holding S.à.r.l. è interamente controllata da STERIS Europe Inc. società costituita in base alle leggi dello stato del Delaware, Stati Uniti, con sede legale in 5960 Heisley Road Mentor, Ohio 44060 Stati Uniti d’America, numero identificativo 51-0338427;
    </p>
<p align="justify">
      STERIS Europe Inc. è interamente controllata da American Sterilizer Company società costituita in base alle leggi dello stato del Pennsylvania, Stati Uniti, con sede legale 5960 Heisley Road Mentor, Ohio 44060 Stati Uniti d’America, numero identificativo 25-0320960.
    </p>
<p align="justify">
      American Sterilizer Company è società interamente controllata da Steris.
    </p>
<p align="justify">
      Nessun soggetto esercita il controllo su Steris ai sensi dell’art. 93 del TUF.
    </p>
<p align="justify">
<u><b>Steris</b></u>: per le informazioni su Steris si rinvia alla premessa (a) che precede. Steris non detiene alla data odierna azioni dell’Emittente. Nessun soggetto esercita il controllo su Steris ai sensi dell’art. 93 del TUF.
    </p>
<p align="justify">
      Le pattuizioni parasociali contenute nell’Impegno al Voto aggregano complessivamente n. 16.065.446 azioni ordinarie Servizi Italia rappresentanti il 58,618% del capitale sociale dell’Emittente, che sono detenute da Aurum, società interamente posseduta da Coopservice.
    </p>
<p align="justify">
<b>5. <u>Pattuizioni parasociali contenute nell’Impegno al Voto</u></b>
</p>
<p align="justify">
      Le pattuizioni parasociali contenute nell’Impegno al Voto prevedono l’impegno di Coopservice a far sì che la propria controllata Aurum partecipi all’Assemblea dei Soci dell’Emittente ed eserciti tutti i propri diritti di voto a favore della proposta Emissione di Nuove Azioni.
    </p>
<p align="justify">
<b>6. <u>Durata dell’Impegno al Voto e delle pattuizioni parasociali ivi contenute</u></b>
</p>
<p align="justify">
      L’Impegno al Voto è immediatamente efficace e sarà efficace sino all’esito dell’Assemblea dei Soci dell’Emittente chiamata a deliberare sulla proposta Emissione di Nuove Azioni. Ad esito della predetta Assemblea dei Soci, l’Impegno al Voto cesserà automaticamente di produrre effetti, senza bisogno di alcuna modifica e/o integrazione
      dell’Impegno al Voto medesimo.
    </p>
<p align="justify">
<b>7. <u>Soggetto che esercita il controllo ai sensi dell’art. 93 TUF</u></b>
</p>
<p align="justify">
      Coopservice, tramite la controllata Aurum, esercita il controllo sull’Emittente ai sensi dell’art. 93 del TUF.
    </p>
<p align="justify">
<b>8. <u>Deposito a Registro delle Imprese</u></b>
</p>
<p align="justify">
      L’Impegno al Voto è stato depositato presso il Registro delle Imprese di Parma in data 5 agosto 2014. Gli estremi del deposito sono N. PRA/25480/2014.
    </p>
<p align="justify">
<b>9. <u>Sito internet ove sono pubblicate le informazioni relative alle pattuizioni parasociali contenute nell’Impegno al Voto</u></b>
</p>
<p align="justify">
      Le informazioni essenziali relative alle pattuizioni parasociali contenute nell’Accordo sono pubblicate, ai sensi dell’art. 130 Regolamento Consob, sul sito internet dell’Emittente all’indirizzo www.si-servizitalia.com.
    </p>
<p align="justify">
      5 agosto 2014
    </p>
<p align="justify">
<strong>[SY.1.14.1]