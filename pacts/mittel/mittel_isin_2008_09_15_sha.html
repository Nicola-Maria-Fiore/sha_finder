<html>
<head>
<title>
      MITTEL SPA - Estratto del patto parasociale
    </title>
<meta content="stp" name="subjectList"/>
<meta content="482511" name="linkid"/>
<meta content="MITTEL SPA - Estratto del patto parasociale" name="Description"/>
<meta content="stpatti" name="ss_family"/>
<meta content="MITTEL SPA" name="societa"/>
<meta content="stpatti" name="ss_table"/>
<meta content="2018-12-29" name="date"/>
<meta content="stpatti" name="tipo"/>
<meta content="N;paladini;1540834599029" name="synchro"/>
<meta content="5598" name="codconsob"/>
</head>
<body>
<p align="left">
<strong>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</strong>
</p>
<p align="center">
<strong>MITTEL S.P.A.<br/>
</strong>
</p>
<p>
      Ai sensi dell’art. 122 del D. Lgs. 24 febbraio 1998, n. 58 e degli articoli 129 e 130 del Regolamento Consob n. 11971/1999, si rende nota al pubblico l’esistenza di un contratto di <i>lock-up</i> stipulato, in data 11 settembre 2008, tra E.C. Investimenti S.r.l. e Mittel S.p.A (il "Patto").
    </p>
<p>
<b>A. Società i cui strumenti finanziari sono oggetto del patto.</b>
</p>
<p>
      Il Patto ha ad oggetto le azioni di <u>Mittel S.p.A.</u>, società con sede legale in Milano, piazza A. Diaz, n. 7, capitale sociale € 70.504.505, iscritta presso il Registro delle Imprese di Milano, al n. 00742640154 ("<b>Mittel</b>").
    </p>
<p>
<b>B. Numero delle azioni oggetto del patto.</b>
</p>
<p>
      Il Patto ha ad oggetto n. 4.504.505 azioni di Mittel, pari al 6,39% del capitale sociale di Mittel.
    </p>
<p>
<b>C. Soggetti aderenti al patto.</b>
</p>
<p>
<u>E.C. Investimenti S.r.l.</u>, società con sede in Milano, via Crocefisso n. 8, capitale sociale € 600.000 iscritta presso il Registro delle Imprese di Milano, al n. 05067190966 ("<b>E.C. Investimenti</b>"). Si rileva che, per effetto dell’Accordo Quadro (come <i>infra</i> definito), E.C. Investimenti ha sottoscritto in data 11 settembre 2008, n. 4.504.505
      azioni ordinarie Mittel di nuova emissione la ( "<b>Partecipazione Mittel</b>"), pari al 6,39% del capitale sociale di Mittel.
    </p>
<p>
<u>Mittel S.p.A.,</u> società con sede legale in Milano, piazza A. Diaz, n. 7, capitale sociale € 70.504.505, iscritta presso il Registro delle Imprese di Milano, al n. 00742640154.
    </p>
<p>
<b>D. Contenuto e durata del patto.</b>
</p>
<p>
      d1. – <i>Premessa</i>.
    </p>
<p>
      In data 15 maggio 2008 E.C. Investimenti, i sig.ri Michele Calcaterra, Francesco Silva, Giampiero Schiavo, Paolo Sardi, Guerino Guarnieri, Andrea Stoffella, Mauro Brunelli, (congiuntamente, i "<b>Venditori</b>") e Mittel, hanno stipulato un accordo quadro (l’"<b>Accordo Quadro</b>"), in forza del quale, ai termini e alle condizioni ivi specificate, in data 11
      settembre 2008: (i) i Venditori hanno ceduto a Mittel, che ha acquistato, n. 79.575 azioni, costituenti circa il 50% del capitale della società E. Capital Partners S.p.A., con sede legale in Milano, piazza Filippo Meda n. 3 verso pagamento di corrispettivo in denaro; (ii) E.C. Investimenti ha conferito n. 79.579 azioni, costituenti il residuo 50% del capitale di E.Capital Partners
      S.p.A., in sede di sottoscrizione e liberazione di un aumento di capitale riservato, ricevendo, a fronte di tale conferimento, la Partecipazione Mittel.
    </p>
<p>
      Sempre in data 11 settembre 2008, in attuazione di quanto previsto dall’Accordo Quadro, E.C. Investimenti e Mittel hanno sottoscritto il Patto, avente ad oggetto la Partecipazione Mittel.
    </p>
<p>
      d2. – <i>Descrizione generale del Patto.</i>
</p>
<p>
      Ai sensi dell’art. 1.1 del Patto, E.C. Investimenti si impegna a non porre in essere alcun trasferimento, anche parziale, della Partecipazione Mittel per tutto il periodo compreso tra l’11 settembre 2008 e la scadenza del 36° mese successivo a tale data (il "<b>Periodo di Lock-up</b>") (intendendosi, per trasferimento, qualsivoglia negozio di alienazione per atto
      tra vivi, nella più ampia accezione del termine).
    </p>
<p>
      In deroga parziale a quanto previsto dal citato art. 1.1, le parti convengono che, in caso di morte o di invalidità permanente dei sig.ri Michele Calcaterra, Francesco Silva, Giampiero Schiavo, Paolo Sardi, Guerino Guarnieri, Andrea Stoffella, e/o Mauro Brunelli (ciascuno di tali soggetti, un "<b>Manager</b>") durante il Periodo di Lock-up, E.C. Investimenti sarà libera
      di effettuare il trasferimento di un quantitativo di azioni Mittel pari al prodotto tra: (x) il numero delle azioni costituenti la Partecipazione Mittel; e (y) la quota del capitale sociale di E.C. Investimenti detenuta alla data di sottoscrizione del Patto, dal Manager deceduto o investito da invalidità permanente.
    </p>
<p>
      Si rileva, altresì, che il Patto è soggetto all’obbligo di pubblicità di cui all’art. 122 del D.lgs. 58/1998, rientrando nella fattispecie ivi prevista alla lettera (b) del comma 5°.
    </p>
<p>
      d3. – <i>Durata.</i>
</p>
<p>
      Il Patto avrà durata per un periodo di tre anni a partire dalla data della stipulazione.
    </p>
<p>
<b>E. Ufficio del registro delle imprese presso cui il patto è depositato.</b>
</p>
<p>
      Il Patto verrà depositato presso il registro delle imprese di Milano, nei termini di cui all’art. 122, comma 1, lettera (c) del D. Lgs. 24.2.1998, n. 58.
    </p>
<p align="center">
      * * *
    </p>
<p>
      Il presente estratto costituisce una sintesi del Patto ai soli fini della pubblicazione di legge. Ad ogni effetto ha valore esclusivamente il testo integrale depositato e comunicato ai sensi di legge.
    </p>
<p>
      15 settembre 2008
    </p>
<p>
<b>[MQ.1.08.1]