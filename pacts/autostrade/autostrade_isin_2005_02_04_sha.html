/strong>
</p>
<hr/>
<p align="center">
<strong>AUTOSTRADE S.P.A.</strong>
</p>
<p>
      Ai sensi dell'art. 122 del D.Lgs. 24.2.1998, n. 58 (come successivamente modificato, il "<strong>Testo Unico</strong>") e delle applicabili disposizioni della Delibera Consob n. 11971 del 14.5.1999 (come successivamente modificato, il "<strong>Regolamento Emittenti</strong>") Edizione Finance International SA ("<strong>Edizione</strong>"), anche per conto
      di tutti gli altri firmatari, comunica che in data 28 gennaio 2005 è stato stipulato un patto parasociale (il "<strong>Patto Parasociale</strong>") relativo a Schemaventotto S.p.A. ("<strong>Schema 28</strong>" o la "<strong>Società</strong>") e ad Autostrade ("<strong>Autostrade</strong>"), le cui azioni sono quotate sul Mercato Telematico
      Azionario organizzato e gestito da Borsa Italiana S.p.A. Schema 28 è attualmente titolare di n. 298.166.020 azioni ordinarie, pari al 52,153% del capitale sociale, di Autostrade (le "<strong>Azioni</strong> <strong>Autostrade</strong>").
    </p>
<p>
<strong>1. <u>Società i cui strumenti finanziari sono oggetto del Patto Parasociale</u></strong>
</p>
<p>
      Schema 28 ha sede in Moncalieri (TO), Corso Trieste 170, è iscritta presso il Registro delle Imprese di Torino, numero di iscrizione e codice fiscale 03460140266; il capitale sociale versato di Schema 28 è pari ad Euro 445.536.000, ed é diviso in numero 856.800.000 azioni del valore nominale unitario di Euro 0,52 (tali azioni, nonché le <strong></strong>azioni ordinarie
      che dovessero essere emesse ovvero assegnate ai Partecipanti (come definiti al successivo punto 3) in futuro, le "<strong>Azioni</strong> <strong>Schema 28</strong>").
    </p>
<p>
<strong>2. <u>Azioni e strumenti finanziari oggetto del Patto Parasociale</u></strong>
</p>
<p>
      Il Patto Parasociale ha ad oggetto tutte le 856.800.000 Azioni Schema 28, rappresentative dell'intero capitale sociale di Schema 28.
    </p>
<p>
      Il Patto Parasociale prevede, inoltre, l'obbligo di apportare al Patto Parasociale tutte le Azioni Schema 28 di nuova emissione, nonché tutte le azioni di qualunque categoria, gli strumenti finanziari e tutti gli strumenti finanziari partecipativi che dovessero essere emessi da Schema 28 ed i relativi diritti di voto (gli "<strong>Strumenti Finanziari</strong>").
    </p>
<p>
      A ciascuno dei soci di Schema 28, inoltre, è economicamente riferibile un quantitativo di Azioni Autostrade proporzionale alla rispettiva percentuale di partecipazione nel capitale di Schema 28 (le Azioni Autostrade riferibili a ciascun Partecipante, le "<strong>Azioni Autostrade Riferibili</strong>").
    </p>
<p>
<strong>3. <u>Soggetti aderenti al Patto Parasociale</u></strong>
</p>
<p>
      La tabella riportata nel seguito indica tutti i soci di Schema 28 che hanno sottoscritto il Patto Parasociale (i "<strong>Partecipanti</strong>") e la rispettiva percentuale di partecipazione al capitale di Schema 28 (con riferimento a ciascun Partecipante, la "<strong>Percentuale di Partecipazione</strong>"):
    </p>
<table border="1" cellpadding="0" cellspacing="0" class="basicTable" width="100%">
<tr valign="top">
<td align="middle">
<p align="left">
<strong>Partecipante</strong>
</p>
</td>
<td align="middle">
<strong>Numero di Azioni</strong>
</td>
<td align="middle">
<strong>% di partecipazione<br/>
          al capitale sociale</strong>
</td>
</tr>
<tr valign="top">
<td>
          Edizione Finance International S.A.
        </td>
<td align="middle">
          514.080.000
        </td>
<td align="middle">
          60,00
        </td>
</tr>
<tr valign="top">
<td>
          Fondazione Cassa di Risparmio di Torino
        </td>
<td align="middle">
          114.239.998
        </td>
<td align="middle">
          13,33
        </td>
</tr>
<tr valign="top">
<td>
          Acesa Italia S.r.l.
        </td>
<td align="middle">
          114.239.998
        </td>
<td align="middle">
          13,33
        </td>
</tr>
<tr valign="top">
<td>
          Assicurazioni Generali S.p.A.
        </td>
<td align="middle">
          57.120.002
        </td>
<td align="middle">
          6,67
        </td>
</tr>
<tr valign="top">
<td>
          UniCredito Italiano S.p.A.
        </td>
<td align="middle">
          57.120.002
        </td>
<td align="middle">
          6,67
        </td>
</tr>
<tr valign="top">
<td align="middle">
<p align="left">
<strong>Totale</strong>
</p>
</td>
<td align="middle">
          856.800.000
        </td>
<td align="middle">
          100
        </td>
</tr>
</table>
<br/>
<br/>
<p>
      Edizione Holding S.p.A e Abertis Infraestructuras, S.A., in qualità di società controllanti, rispettivamente, <strong></strong>Edizione Finance International S.A. e Acesa Italia S.r.l., hanno sottoscritto il Patto Parasociale al solo fine di garantire l'esatto adempimento delle obbligazioni di queste ultime previste dal Patto Parasociale..
    </p>
<p>
<strong>4. <u>Controllo della società quotata in virtù del Patto Parasociale</u></strong>
</p>
<p>
      Nessuno dei soci di Schema 28 ha il potere di esercitare, singolarmente considerato, il controllo sulla Società e, indirettamente, su Autostrade.
    </p>
<p>
      Benché, infatti, Edizione sia titolare del 60% del capitale sociale, ai sensi dello statuto della Società (lo "<strong>Statuto</strong>") le deliberazioni dell'assemblea ordinaria relative alla determinazione del numero dei consiglieri di amministrazione, nonché tutte le deliberazioni dell'assemblea straordinaria, sia in prima che in seconda convocazione,
      devono essere assunte con il voto favorevole di più dell'85% del capitale sociale, fermo restando quanto indicato nel successivo punto 5, sub b). Inoltre sebbene la maggioranza degli amministratori della Società sia attualmente espressione del socio Edizione (9 consiglieri su 15), tutte le deliberazioni del Consiglio di Amministrazione, fermo restando quanto indicato nel
      successivo punto 5, sub c), debbono essere assunte con il voto favorevole di 5/6 dei componenti in carica, con arrotondamento all'unità superiore (attualmente 13 voti).
    </p>
<p>
<strong>5. <u>Contenuto del Patto Parasociale</u></strong>
</p>
<p>
      Si sintetizza nel seguito il contenuto delle più rilevanti pattuizioni del Patto Parasociale:
    </p>
<p>
<strong>a)</strong> <strong><u>Divieto di alienazione</u></strong>: è previsto un divieto di alienazione delle Azioni Schema 28 e degli Strumenti Finanziari (c.d. <em>Lock</em>-<em>up</em>) fino al 31 dicembre 2007 ovvero, (se antecedente) fino alla data di efficacia del recesso di cui al successivo punto m). Restano esclusi da tale divieto i trasferimenti a società
      controllate/controllanti ai sensi dell'art. 2359, comma 1, n. 1, cod. civ.. Anche lo Statuto (art. 6) prevede un divieto di alienazione di analogo tenore fino al 31 dicembre 2007.
    </p>
<p>
<strong>b)</strong> <strong><u>Assemblea straordinaria di Schema 28</u></strong>: l'assemblea straordinaria delibera con il voto favorevole di più dell'85% del capitale sociale, fatta eccezione per le deliberazioni relative alla scissione della Società, per le quali è previsto un quorum deliberativo dell'88% del capitale sociale votante, non computandosi a tali
      fini gli astenuti.
    </p>
<p>
<strong>c)</strong> <strong><u>Composizione e <em>quorum</em> deliberativi del Consiglio di Amministrazione di Schema 28</u></strong>: E' previsto che il Consiglio di Amministrazione della Società sia composto da 15 membri, eletti con il metodo del voto di lista disciplinato dall'art. 12 dello Statuto. Nove dei membri dell'attuale Consiglio costituiscono espressione di
      Edizione, mentre i restanti sei sono stati nominati su indicazione, rispettivamente, di Assicurazioni Generali S.p.A. ("<strong>Generali</strong>"), UniCredito Italiano S.p.A ("<strong>Unicredito</strong>"), di Fondazione Cassa di Risparmio di Torino ("<strong>Fondazione</strong>") e di Acesa Italia S.r.l. ("<strong>Acesa</strong>"): queste ultime
      hanno designato due membri ciascuna. Il Presidente e l'Amministratore Delegato sono nominati su indicazione, rispettivamente, di Fondazione e di Edizione. Il Patto Parasociale attribuisce all'Amministratore Delegato i poteri di ordinaria amministrazione della Società, ferma la competenza esclusiva del Consiglio in merito: a) all'acquisto e alla cessione di partecipazioni,
      di titoli azionari ed obbligazionari in genere e di immobili; b) all'acquisto, alla cessione, all'affitto di aziende e/o rami d'azienda; c) alla richiesta di finanziamenti e di aperture di linee di credito in genere; d) al rilascio di garanzie e fideiussioni; e) alla scelta dei candidati da inserire nelle liste per la nomina del Consiglio di Amministrazione e del Collegio
      Sindacale di Autostrade.
    </p>
<p>
      E' previsto, inoltre, anche in applicazione delle previsioni dello Statuto, che le deliberazioni del Consiglio di Amministrazione relative a (i) alleanze strategiche e piani aziendali pluriennali relativi alla Società e/o Autostrade e le sue principali controllate; (ii) acquisto, atti di disposizione di partecipazioni e/o di strumenti finanziari, ovvero di <em>assets</em> della
      Società e/o di Autostrade e delle sue principali controllate, non previsti nei piani di cui al punto (i) che precede e di significativa importanza; (iii) operazioni di fusione e scissione (solo di Autostrade e/o delle sue principali controllate), nonché operazioni di raccolta di capitali, anche di rischio, sul mercato, non previsti nei piani di cui al punto (i) che precede e di
      significativa importanza; (iv) poteri del Presidente, dell'Amministratore Delegato e del Direttore Generale di Autostrade, siano assunte con una maggioranza qualificata dei 5/6 (con arrotondamento all'unità superiore) degli amministratori in carica. Le deliberazioni del Consiglio di Amministrazione circa le proposte da sottoporre all'assemblea relative all'acquisto di
      azioni proprie ed a operazioni di scissione della Società devono essere assunte con il voto favorevole dei cinque/sesti (con arrotondamento all'unità superiore) degli amministratori votanti, non computandosi a tali fini gli amministratori astenuti.
    </p>
<p>
<strong>d)</strong> <strong><u>Composizione del Collegio Sindacale di Schema 28</u></strong>: è previsto che il Collegio Sindacale della Società sia composto da 3 membri effettivi e 2 membri supplenti eletti su indicazione, rispettivamente, di Acesa, quanto al Presidente, di Generali e Unicredito, quanto a un sindaco effettivo ciascuna: i due sindaci supplenti verranno nominati su
      indicazione formulata di comune intesa dai Partecipanti diversi da Edizione.
    </p>
<p>
<strong>e)</strong> <strong><u>Organi sociali e gestione di Autostrade</u></strong>: è previsto che i Partecipanti facciano quanto in loro potere affinché: (i) il Presidente di Autostrade sia nominato con voto unanime degli altri amministratori designati dalla Società, previa consultazione fra i Partecipanti; (ii) la carica di Amministratore Delegato di Autostrade, con poteri
      di gestione ordinaria, sia ricoperta da un amministratore designato da Edizione; (iii) la lista di Schema 28 per la nomina dei sindaci effettivi e supplenti di Autostrade comprenda nominativi designati dai Partecipanti diversi da Edizione, d'intesa fra loro.
    </p>
<p>
<strong>f)</strong> <strong><u>Astensione di Edizione</u></strong>: il Patto Parasociale stabilisce che Edizione abbia l'obbligo di: (i) fare in modo che i propri rappresentanti nell'organo amministrativo di Schema 28 si astengano dal voto su ogni deliberazione inerente all'esercizio delle ipotesi di <em>Way-out</em> di cui al successivo punto i); e (ii) astenersi dal voto nelle
      deliberazioni della assemblea della Società relative alle predette ipotesi di <em>Way-out</em>.
    </p>
<p>
<strong>g) <u>Acquisto di altre azioni di Autostrade</u></strong>: è fatto divieto ai Partecipanti di procedere all'acquisto (diretto ovvero tramite società controllate) di azioni ordinarie, obbligazioni convertibili e/o con <em>warrant</em>, diritti di opzione e/o diritti di sottoscrizione, ovvero opzioni di acquisto, o contratti derivati o a termine, diversi da quelli che
      abbiano una chiusura esclusivamente <em>cash settlement</em>, relativi ad azioni ordinarie di Autostrade nel periodo coincidente con i dodici mesi antecedenti il 1 maggio 2007. Tale divieto non opera in relazione ad operazioni che non comportino, anche ai sensi dell'art. 109 del Testo Unico, il superamento, in aggregato per tutti i Partecipanti, (x) del 4% del capitale di Autostrade
      avente diritto di voto ai sensi dell'art. 105 del Testo Unico, fintantoché il possesso di azioni di Autostrade da parte della Società sia superiore al 50,01 % del capitale di Autostrade votante ai sensi dell'art. 105 del Testo Unico, e (y) della percentuale e con le modalità previste dall'art. 46 del Regolamento Emittenti, in tutti gli altri casi.
    </p>
<p>
<strong>h) <u>OPA</u></strong> Fermo restando ogni rimedio di legge, qualora uno dei Partecipanti, ovvero uno o più dei soggetti agenti di concerto, ai sensi dell'art. 109 del Testo Unico, con essi, pongano in essere azioni, comportamenti, accordi, intese o patti che determinino l'insorgere dell'obbligo, a carico della Società e/o dei Partecipanti, di lanciare un'
      Offerta Pubblica di Acquisto ("<strong>OPA</strong>") sulle azioni ordinarie Autostrade, il Partecipante adempiente e/o la Società, avrà diritto di regresso nei confronti del Partecipante responsabile per il ristoro di ogni costo, onere, danno connessi o derivanti dall'obbligo di procedere all'OPA, fatta salva ogni ulteriore e diversa ragione di danno e di
      contestazione. Il Partecipante inadempiente, inoltre, dovrà finanziare il Partecipante adempiente e/o la Società o far ottenere loro credito o disponibilità finanziarie per dare esecuzione all'obbligo di promuovere l'OPA.
    </p>
<p>
<strong>i) <u>Uscita o <em>Way-Out</em></u></strong>: ciascuno dei Partecipanti che, in prossimità della scadenza del Patto Parasociale, desideri uscire dalla compagine sociale di Schema 28 e recedere dal Patto Parasociale ha la possibilità di attivare, ad esito di una fase di consultazione con gli altri Partecipanti in merito all'eventuale rinnovo del Patto Parasociale ovvero
      all'uscita dei Partecipanti, tra il 1 ed il 31 maggio 2007, le procedure volte a tali fini, le cui modalità sono di seguito sintetizzate. Si fa presente che tutti i partecipanti diversi da Edizione - che ha il dovere di astenersi, come precisato nel precedente punto f) - hanno l'obbligo, assunto anche per i propri rappresentanti in consiglio di amministrazione, di votare in
      favore delle deliberazioni propedeutiche alle operazioni di seguito descritte.
    </p>
<blockquote>
<p>
        1) Ciascun Partecipante può offrire agli altri Partecipanti tra l'8 e l'11 giugno 2007 di acquistare tutte le Azioni Schema 28 e tutti gli Strumenti Finanziari di sua proprietà (l' "<strong>Offerta</strong>"). Ciascuno degli altri Partecipanti, entro il 18 giugno 2007, potrà manifestare l'intenzione di acquistare le Azioni Schema 28 e gli Strumenti
        Finanziari offerti in quantità proporzionale alla rispettiva Percentuale di Partecipazione. Vi è la previsione di un diritto di accrescimento in capo a ciascun Partecipante - diverso da Edizione - nel caso di mancata adesione all'Offerta da parte di uno o più degli altri Partecipanti. Il prezzo unitario delle Azioni Schema 28 e degli Strumenti Finanziari sarà
        determinato sulla base del <em>net asset value</em> di Schema 28, quale risultante da un bilancio straordinario riferito al 31 maggio 2007, valorizzando le Azioni Autostrade ad un prezzo pari alla media aritmetica dei prezzi di riferimento di borsa registrati dalle azioni Autostrade nei tre (3) mesi antecedenti il 1 giugno 2007. Il trasferimento delle Azioni Schema 28 e degli Strumenti
        Finanziari oggetto dell'Offerta avrà luogo, condizionatamente al fatto che tutte le predette Azioni Schema 28 e gli Strumenti Finanziari vengano acquistati da altri Partecipanti, il 29 giugno 2007.
      </p>
<p>
        2) Su richiesta di uno o più Partecipanti, diversi da Edizione, da formularsi entro il 29 giugno 2007, ed una volta perfezionate le operazioni di cui in seguito, sub 3), si procederà ad una scissione non proporzionale della Società (la "<strong>Scissione</strong>"). La Scissione sarà attuata, sulla base di una situazione patrimoniale al 16 luglio 2007, in
        modo che al/ai Partecipante/i richiedente/i sia attribuita la proprietà dell'intero capitale di una società di nuova costituzione alla quale, per effetto della Scissione, dovranno essere assegnate: (i)la piena proprietà di tutte le Azioni Autostrade Riferibili a tale/i Partecipante/i; nonché (ii) quota parte, proporzionale alla rispettiva Percentuale di
        Partecipazione, di tutti gli altri elementi dell'attivo e del passivo della Società. La Scissione dovrà essere perfezionata entro il 30 settembre 2007.
      </p>
<p>
        3) Fondazione, nel caso in cui permangano i vincoli di legge e regolamentari attualmente esistenti che non le consentono di uscire dalla compagine sociale di Schema 28 avvalendosi della Scissione, avrà diritto di:
      </p>
<blockquote>
<p>
          A. cedere alla Società le Azioni Schema 28 e gli Strumenti Finanziari di sua proprietà in misura pari alternativamente: (x) al 10% del capitale della Società; ovvero (y) alla percentuale massima di azioni proprie acquistabile dalla Società nel rispetto dei limiti stabiliti per gli acquisti di azioni proprie dalla normativa, o imposti dalla situazione economica,
          patrimoniale e finanziaria della Società;
        </p>
<p>
          B. acquistare da Schema28 Azioni Autostrade Riferibili alla stessa Fondazione in misura proporzionale alle Azioni Schema 28 ed agli Strumenti Finanziari acquistati da Schema 28 di cui sub (A); 
        </p>
<p>
          e nel caso in cui ad esito della compravendita di cui sub (A), Fondazione sia ancora titolare di Azioni Schema 28 e di Strumenti Finanziari:
        </p>
<p>
          C. cedere agli altri Partecipanti, in proporzione alle rispettive Percentuali di Partecipazione, le Azioni Schema 28 e gli Strumenti Finanziari non acquistati da Schema 28 (l'"<strong>Opzione <em>Put</em></strong>") e
        </p>
<p>
          D. acquistare da Schema 28 le Azioni Autostrade Riferibili alla stessa Fondazione eccedenti quelle oggetto della compravendita di cui sub (B) (l' "<strong>Opzione</strong> <strong><em>Call</em></strong>").
        </p>
<p>
          Il prezzo unitario delle Azioni Autostrade Riferibili oggetto della compravendita di cui sub (B) e dell'Opzione <em>Call</em> sarà pari alla media aritmetica dei prezzi di riferimento di borsa del titolo Autostrade nei tre mesi antecedenti il quinto giorno di borsa aperta precedente tali compravendite.
        </p>
<p>
          Il prezzo unitario delle Azioni Schema 28 e degli Strumenti Finanziari oggetto della compravendita di cui sub (A) e dell'Opzione <em>Put</em> sarà pari alla corrispondente quota del <em>net asset value</em> della Società, quale determinato sulla base di un bilancio straordinario riferito al 31 maggio 2007, valorizzando le Azioni Autostrade allo stesso prezzo unitario di
          cui alla compravendita sub (B) ed all'Opzione <em>Call</em>.
        </p>
</blockquote>
</blockquote>
<p>
      Tutte le operazioni descritte nel presente punto 3 dovranno essere perfezionate entro il 13 luglio 2007.
    </p>
<p>
      Si fa presente anche che ogni Partecipante che esca dalla compagine sociale di Schema 28 con le modalità descritte nei precedenti punti 1), 2) e 3) dovrà consegnare lettera irrevocabile di dimissioni, con effetto da tale data, dei membri - nominati su sua designazione (x) del consiglio di amministrazione e, per quanto possibile, (y) del collegio sindacale - di Schema 28,
      Autostrade ed eventualmente di sue controllate.
    </p>
<p>
<strong>l) <u>Clausole penali e risoluzione</u></strong> : Il Partecipante che ponga in essere un comportamento in violazione delle previsioni di cui al precedente punto g) è tenuto al pagamento di una penale - da corrispondersi agli altri Partecipanti in proporzione alla rispettiva Percentuale di Partecipazione - di (i) Euro un miliardo nel caso di esecuzione di un acquisto non
      consentito; (ii) Euro cinque milioni nel caso di violazione degli obblighi di comunicazione agli altri Partecipanti, in ogni caso fatto salvo il risarcimento dei maggiori costi, oneri e danni subiti.
    </p>
<p>
      Il Partecipante inadempiente agli obblighi di cui al precedente punto h) deve corrispondere una penale pari ad Euro due miliardi, da corrispondersi agli altri Partecipanti in proporzione alla rispettiva Percentuale di Partecipazione.
    </p>
<p>
      Il Partecipante adempiente ha facoltà di risolvere, ai sensi dell'art. 1456 cod. civ., il Patto Parasociale nei confronti del Partecipante inadempiente ai divieti di acquisto di cui al precedente punto g) ed agli obblighi di cui al precedente punto h).
    </p>
<p>
      Infine, il Partecipante inadempiente agli obblighi di votare in favore delle deliberazioni propedeutiche alle operazioni di cui sub i) deve corrispondere a ciascun Partecipante non inadempiente una penale pari al 20% del valore della capitalizzazione di Borsa delle Azioni Autostrade Riferibili a sé, calcolato in base alla media aritmetica dei prezzi di riferimento di borsa registrati
      dall'azione Autostrade nei sei (6) mesi precedenti la data dell'inadempimento, fatto salvo il maggior danno.
    </p>
<p>
<strong>m) <u>Recesso</u></strong> : ciascun Partecipante che si avvalga delle <em>Way-Out</em> di cui al precedente punto i) ha diritto di recedere dal Patto Parasociale contestualmente all'uscita dalla compagine sociale di Schema 28.
    </p>
<p>
<strong>n) <u>Controversie</u></strong>: ogni controversia derivante dalla Convenzione sarà decisa da un collegio arbitrale composto da tre arbitri, con sede in Milano designati su accordo delle parti della controversia stessa (o, in difetto, dal Presidente del Tribunale di Milano).
    </p>
<p>
<strong>6. <u>Durata del Patto Parasociale</u></strong>
</p>
<p>
      Il Patto Parasociale ha acquistato efficacia a partire dal 1 febbraio 2005 e resterà valido ed efficace fino al 31 dicembre 2007.
    </p>
<p>
<strong>7. <u>Deposito del Patto Parasociale</u></strong>
</p>
<p>
      Il Patto Parasociale sarà depositato entro il 12 febbraio 2005 presso il Registro delle Imprese di Roma e di Torino.
    </p>
<p>
      4 febbraio 2005
    </p>
<p>
<strong>[AF.2.05.1]