/strong>
</p>
<hr/>
<p align="center">
<strong>AUTOSTRADE S.P.A.</strong>
</p>
<p>
      Ai sensi della Delibera Consob n. 11971 del 14.5.1999 si rende nota l'esistenza di una convenzione parasociale, stipulata in data 24 novembre 1999 (la "Convenzione") e avente ad oggetto le partecipazioni in Schemaventotto S.p.A. ("Schemaventotto" o la "Società"), società che, all'epoca della stipulazione della Convenzione e fino al 25 febbraio
      2003 possedeva direttamente il 29,720% delle azioni ordinarie di Autostrade - Concessioni e Costruzioni Autostrade S.p.A. ed ;attualmente possiede direttamente il 52,15% delle azioni ordinarie di Autostrade S.p.A. (il "Pacchetto Azionario"), ad esito delle operazioni di seguito sinteticamente illustrate:
    </p>
<blockquote dir="ltr" style="MARGIN-RIGHT: 0px">
<p>
        (i) un'offerta pubblica di acquisto volontaria sulle azioni ordinarie rappresentative dell'intero capitale sociale di Autostrade - Concessioni e Costruzioni Autostrade S.p.A. diverse dalle azioni già possedute dalla Società, promossa da Newco28 S.p.A., società interamente posseduta da Schemaventotto, che il 25 febbraio 2003 ha acquisito nell'ambito della
        predetta offerta il 54,084% del capitale sociale di Autostrade - Concessioni e Costruzioni Autostrade S.p.A.;
      </p>
<p>
        (ii) l'attuazione di un articolato progetto di riorganizzazione societaria nell'ambito del quale, tra l'altro, si é proceduto alla fusione per incorporazione di Autostrade - Concessioni e Costruzioni Autostrade S.p.A. in Newco 28 S.p.A. (che ha contestualmente assunto la denominazione sociale "Autostrade S.p.A."), attuata il 22 settembre 2003, data nella quale
        Schemaventotto deteneva azioni di Autostrade in misura pari al 62,2% circa del capitale sociale; nonché
      </p>
<p>
        (iii) un'operazione di collocamento privato sul mercato del 10% del capitale sociale di Autostrade.
      </p>
</blockquote>
<p align="left">
<strong>1. <u>Società i cui strumenti finanziari sono oggetto della Convenzione</u></strong>
</p>
<p>
      L'oggetto della Convenzione, stipulata in vista dell'acquisizione, in virtù del contratto di compravendita stipulato in data 26 ottobre 1999 (il "Contratto di Compravendita"). del Pacchetto Azionario di Autostrade da Istituto per la Ricostruzione Industriale S.p.A. - IRI ("IRI") e ai fini della costituzione del nucleo stabile di tale società, è
      costituito da tutte le azioni di Schemaventotto, rappresentanti l'intero capitale sociale della medesima.
    </p>
<p>
<strong>2. <u>Soggetti aderenti alla Convenzione</u></strong>
</p>
<p>
      La tabella indica tutti i soggetti (collettivamente le "Parti") parti della Convenzione e la rispettiva quota di partecipazione al capitale di Schemaventotto alla data del 14 ottobre 2004:
    </p>
<center>
<table align="center" border="1" cellpadding="0" cellspacing="0" class="basicTable" width="100%">
<tr valign="top">
<td>
<p>
<strong>Soggetto</strong>
</p>
</td>
<td>
<p align="center">
<strong>Numero azioni<br/>
              (valore nominale: Euro 0,52)</strong>
</p>
</td>
<td>
<p align="center">
<strong>Percentuale di capitale<br/>
              di Schemaventotto detenuta</strong>
</p>
</td>
</tr>
<tr valign="top">
<td>
<p>
              Edizione Participations (1)
            </p>
</td>
<td align="right">
<p>
              514.080.000
            </p>
</td>
<td>
<p align="center">
              60,00%
            </p>
</td>
</tr>
<tr valign="top">
<td>
<p>
              Fondazione Cassa di Risparmio<br/>
              di Torino
            </p>
</td>
<td align="right">
<p>
              114.239.998
            </p>
</td>
<td>
<p align="center">
              13,33%
            </p>
</td>
</tr>
<tr valign="top">
<td>
<p>
              Acesa Italia S.r.l.(2) (3)
            </p>
</td>
<td align="right">
<p>
              114.239.998
            </p>
</td>
<td>
<p align="center">
              13,33%
            </p>
</td>
</tr>
<tr valign="top">
<td>
<p>
              UniCredito Italiano S.p.A.
            </p>
</td>
<td align="right">
<p>
              57.120.002
            </p>
</td>
<td>
<p align="center">
              6,67%
            </p>
</td>
</tr>
<tr valign="top">
<td>
<p>
              Assicurazioni Generali S.p.A.
            </p>
</td>
<td align="right">
<p>
              57.120.002
            </p>
</td>
<td>
<p align="center">
              6,67%
            </p>
</td>
</tr>
<tr valign="top">
<td>
<p>
<strong>TOTALE</strong>
</p>
</td>
<td align="right">
<p>
<strong>856.800.000</strong>
</p>
</td>
<td>
<p align="center">
<strong>100,00%</strong>
</p>
</td>
</tr>
</table>
</center>
<p>
      (1) Edizione Participations è direttamente controllata da Edizione Holding S.p.A.
    </p>
<p>
      (2) Acesa Italia S.r.l. è interamente controllata da Autopistas Concesionaria Española S.A., società titolare delle concessioni autostradali nella regione spagnola della Catalogna.
    </p>
<p>
      (3) In data 6 ottobre 2004 è stato siglato un accordo tra le società Acesa Italia S.r.l. e Brisa International SGPS S.A. con il quale Acesa Italia S.r.l. ha acquistato l'intera partecipazione precedentemente detenuta da Brisa International SGPS S.A. in Schemaventotto (n. 4.284.000 azioni, pari allo 0,50% del capitale sociale). Conseguentemente, a far tempo dalla stessa data,
      Brisa International SGPS S.A. è uscita dalla compagine sociale di Schemaventotto ed ha cessato di essere parte della Convenzione, mentre Acesa Italia S.r.l. ha incrementato la propria partecipazione in Schemaventotto dal 12,83% al 13,33%.
    </p>
<p align="left">
<strong>3. <u>Controllo della società quotata in virtù della Convenzione</u></strong>
</p>
<p>
      Nessuno dei soci di Schemaventotto ha il potere di esercitare, singolarmente considerato, il controllo di Schemaventotto, e indirettamente, di Autostrade.
    </p>
<p>
      Benché, infatti, Edizione Participations sia titolare del 60% del capitale sociale, lo statuto della Società prevede che le deliberazioni dell'assemblea ordinaria, relative alla determinazione del numero dei Consiglieri di Amministrazione, nonché tutte le deliberazioni dell'assemblea straordinaria, sia in prima che in seconda convocazione, siano assunte con il voto
      favorevole di più dell'85% del capitale sociale. Inoltre, sebbene la maggioranza degli amministratori della Società sia attualmente espressione del socio Edizione Participations (9 consiglieri su 15), tutte le deliberazioni del Consiglio di Amministrazione debbono essere assunte con il voto favorevole di 5/6 dei componenti, con arrotondamento all'unità superiore
      (attualmente 13 voti).
    </p>
<p>
      E' attualmente in corso la verifica di quanto precede, da parte dell'Autorità Garante della Concorrenza e del Mercato comunitaria.
    </p>
<p>
<strong>4. <u>Contenuto della Convenzione</u></strong>
</p>
<p>
      a) <u>Composizione e quorum deliberativi del Consiglio di Amministrazione di Schemaventotto</u>: la Convenzione non contiene patti di sindacato di voto. E', invece, previsto che il Consiglio di Amministrazione della Società sia composto da 15 membri, eletti con il metodo del voto di lista disciplinato dall'art. 12 dello Statuto. Nove dei membri dell'attuale Consiglio
      costituiscono espressione di Edizione Participations, mentre i restanti sei sono stati nominati su indicazione, rispettivamente, di Generali, Unicredito, della Fondazione CRT e di Acesa Italia (queste ultime hanno designato due membri ciascuna). Il Presidente e l'Amministratore Delegato sono nominati su indicazione, rispettivamente, della Fondazione CRT e di Edizione Participations. La
      Convenzione attribuisce all'Amministratore Delegato i poteri di ordinaria amministrazione della Società, ferma la competenza esclusiva del Consiglio in merito: a) all'acquisto e alla cessione di partecipazioni, di titoli azionari ed obbligazionari in genere e di immobili; b) all'acquisto, la cessione, l'affitto di aziende e/o rami d'azienda; c) alla richiesta di
      finanziamenti e di aperture di linee di credito in genere; d) al rilascio di garanzie e fideiussioni; e) alla scelta dei candidati da inserire nelle liste per la nomina del Consiglio di Amministrazione di Autostrade. E' previsto, infine, che tutte le deliberazioni del Consiglio di Amministrazione siano assunte con una maggioranza qualificata dei 5/6 dei membri (con arrotondamento
      all'unità superiore). Tale maggioranza è riflessa nello statuto di Schemaventotto.
    </p>
<p>
      b) <u>Composizione del Collegio Sindacale di Schemaventotto</u>: è previsto che il Collegio Sindacale della Società sia composto da 3 membri effettivi e 3 membri supplenti (tale disposizione è riflessa nello Statuto sociale), eletti su indicazione, rispettivamente, di Acesa, quanto al Presidente e ad un sindaco supplente, di Generali e Unicredito, quanto a un sindaco
      effettivo e un sindaco supplente ciascuna.
    </p>
<p>
      c) <u>Organi sociali e gestione di Autostrade</u>: è previsto che le Parti facciano quanto in loro potere affinché: (i) il Consiglio di Amministrazione di Autostrade comprenda il Presidente di tale società in carica al momento dell'acquisto del Pacchetto Azionario e che a questo sia conferita la carica di Presidente del Consiglio di Amministrazione; (ii) in caso di
      mancata accettazione della carica da parte di tale soggetto, il Presidente sia designato con voto unanime degli altri membri del Consiglio di Amministrazione di Autostrade designati dalla Società; (iii) l'Amministratore Delegato di Autostrade, dotato di poteri di gestione ordinaria, sia nominato su indicazione di Edizione Participations; (iv) i componenti il Collegio Sindacale
      riservati alla maggioranza dei soci siano nominati su indicazione congiunta di tutti i soci di Schemaventotto, con esclusione di Edizione Participations.
    </p>
<p>
      La Convenzione stabilisce, infine, i criteri di gestione di Autostrade, sancendo l'obbligo di coerenza rispetto agli obbiettivi individuati nel piano industriale sottoposto all'approvazione di IRI e allegato al Contratto di Compravendita.
    </p>
<p>
      d) Acquisto di azioni: è fatto divieto alle Parti di procedere all'acquisto (diretto ovvero tramite società direttamente o indirettamente controllate) di azioni ordinarie, obbligazioni convertibili e/o con <em>warrant</em> di Autostrade.
    </p>
<p>
      e) <u>Clausole penali</u>: fermo restando ogni rimedio di legge, qualora una Parte, ovvero una o più imprese dalla stessa controllate, pongano in essere azioni, comportamenti, accordi, intese o patti che determinino l'insorgere dell'obbligo, a carico solidale delle Parti, di lanciare un'Offerta Pubblica di Acquisto sulle azioni Autostrade, la Parte responsabile è
      tenuta al pagamento di una penale di Lire 100 miliardi, fatto salvo il risarcimento del maggior danno, nonché al ristoro, a favore delle altre Parti, di tutti i costi, oneri e danni derivanti dall'obbligo di lanciare l'OPA. Inoltre, in qualsiasi altra ipotesi di violazione delle disposizioni della Convenzione, la Parte inadempiente è tenuta al pagamento, a favore di
      ciascuna delle Parti adempienti, di una penale pari al 5% del valore di Borsa delle Azioni Autostrade alla data dell'inadempimento, calcolato in base alla media dei prezzi ufficiali registrati dall'azione nei sei mesi precedenti. Sono fatti salvi il risarcimento del maggior danno e il diritto delle Parti adempienti di avvalersi della risoluzione di diritto della Convenzione.
    </p>
<p>
      f) <u>Controversie</u>: un collegio arbitrale composto da tre arbitri, designati su accordo delle Parti (o, in difetto, dal presidente del Tribunale di Milano), è competente a conoscere di ogni controversia derivante dalla Convenzione.
    </p>
<p>
<strong>5. <u>Durata della Convenzione</u></strong>
</p>
<p>
      La durata della Convenzione è indicata in tre anni dalla data di inizio della sua efficacia, con proroga tacita fino al 31 gennaio 2005, per le Parti che non abbiano dato comunicazione del loro recesso entro il sesto mese anteriore alla scadenza. La Convenzione si è tacitamente rinnovata in capo a tutte le parti contraenti a far data dal 9 marzo 2003 fino al 31 gennaio 2005. La
      Convenzione cessa automaticamente di produrre effetti qualora le Parti che non abbiano comunicato il loro recesso siano titolari di un numero di azioni, che rappresenti complessivamente una percentuale del capitale della Società inferiore al 65%.
    </p>
<p>
      E' fatto salvo il recesso in qualunque momento, ai sensi dell'art. 123, III comma del D.Lgs. 24 febbraio 1998, n. 58.
    </p>
<p>
<strong>6. <u>Deposito della Convenzione</u></strong>
</p>
<p>
      La variazione della Convenzione relativa al summenzionato accordo tra le società Acesa Italia S.r.l. e Brisa International SGPS S.A. verrà depositata, entro il termine previsto dall'art. 122.1, lettera c) del D.Lgs. 24 febbraio 1998, n. 58 presso l'Ufficio del Registro delle Imprese di Roma e Torino.
    </p>
<p>
<strong>7. <u>Clausole statutarie sul regime di circolazione delle azioni della Società</u></strong>
</p>
<p>
      L'assemblea straordinaria della Società, riunitasi in data 24 novembre 1999, ha modificato l'art. 6 dello Statuto sociale, introducendo il divieto di trasferimento a qualsiasi titolo, di azioni, obbligazioni convertibili, diritti di opzione e/o diritti di sottoscrizione sulle stesse, fino al 31 gennaio 2005, fatti salvi i trasferimenti a società controllanti o controllate
      ai sensi dell'art. 2359, comma 1, n. 1 cod. civ, nonché quelli conseguenti a fusione o scissione. Dopo la scadenza del termine sopra indicato, la circolazione degli strumenti finanziari della società sarà soggetta al diritto di prelazione, previsto dall'art. 7 dello Statuto.
    </p>
<p>
      Il medesimo art. 6 dello Statuto prevede, inoltre, che, fino al 31 gennaio 2005, gli strumenti finanziari di nuova emissione siano obbligatoriamente offerti in opzione ai soci, con diritto dei medesimi di esercitare la prelazione sull'inoptato, e con espressa esclusione della possibilità di cedere a terzi non soci i diritti d'opzione.
    </p>
<p>
      14 ottobre 2004
    </p>
<p>
<strong>[AF.2.04.1]