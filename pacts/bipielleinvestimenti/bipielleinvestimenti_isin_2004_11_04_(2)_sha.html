/strong>
</p>
<hr/>
<p align="center">
<strong>BIPIELLE INVESTIMENTI S.P.A.<br/>
</strong>(già <strong>INVESTIMENTI IMMOBILIARI LOMBARDI S.P.A.</strong>)
    </p>
<p>
      In data 18 settembre 2002, Banca Popolare di Lodi S.c.a r.l., con sede in Lodi, via Polenghi Lombardo 13, iscritta al Registro delle Imprese di Lodi al n. 3 (di seguito, "<strong>BPL</strong>") e Pearl Assurance Plc, con sede in Lynch Wood Petersborough PE2 6FY, Regno Unito, n. 1419 (di seguito, "<strong>Pearl</strong>") hanno sottoscritto un patto parasociale (di
      seguito, il "<strong>Patto</strong>") su azioni rappresentative del capitale sociale di Investimenti Immobiliari Lombardi S.p.A. con sede in Brescia, Corso Zanardelli 32, iscritta al Registro delle Imprese di Brescia al n. 67757/1999 (di seguito, "<strong>IIL</strong>").
    </p>
<p>
      A tale data, Pearl era azionista di ICCRI-BFE S.p.A., con sede in Roma, Via Boncompagni 71H, iscritta al Registro delle Imprese di Roma al n. 00140810193 (di seguito, "<strong>ICCRI-BFE</strong>").
    </p>
<p>
      La fusione per incorporazione di ICCRI-BFE nella IIL costituiva argomento all'ordine del giorno delle assemblee di ICCRI-BFE e di IIL convocate rispettivamente per il giorno 24 settembre 2002, in prima convocazione e 26 settembre 2002 in seconda convocazione e per il giorno 26 settembre 2002, in prima convocazione e 27 settembre 2002 in seconda convocazione.
    </p>
<p>
      L'efficacia del Patto era sottoposta all'efficacia della fusione per incorporazione di ICCRI-BFE S.p.A. (con sede in Via Boncompagni 71/H, Roma, C.F. 00140810193) nella IIL, realizzatasi in data 1 novembre 2002. Contestualmente all'efficacia della fusione, a servizio della quale il capitale è stato aumentato ad Euro 481.772.205,20, IIL ha (i) assunto la denominazione di
      Bipielle Investimenti S.p.A., con sede in Lodi, Via Polenghi Lombardo 13, iscritta al Registro delle Imprese di Lodi al n. 12875640158 (di seguito, la "<strong>Società</strong>") e (ii) ulteriormente aumentato il capitale a fronte del conferimento di beni in natura ad Euro 616.996.737,76. Per effetto della fusione, Pearl è divenuta socio della Società. Il capitale
      sociale attuale della Società ammonta ad Euro 1.146.091.059,00, suddiviso in n. 254.686.902 azioni del valore nominale di Euro 4,50.
    </p>
<p>
      Il Patto è quindi efficace e ne deriva pertanto che le seguenti azioni ordinarie
    </p>
<p align="center">
       
    </p>
<table border="1" cellpadding="0" cellspacing="0" class="basicTable" width="100%">
<tr valign="top">
<td>
<strong>Parti</strong>
</td>
<td>
<strong>n. azioni della Società conferite nel patto</strong>
</td>
<td>
<strong>% sul totale delle azioni della Società conferite</strong>
</td>
<td>
<strong>% sul capitale della Società</strong>
</td>
</tr>
<tr valign="top">
<td>
          BPL
        </td>
<td align="middle">
          219.551.416
        </td>
<td align="middle">
          98,330 %
        </td>
<td align="middle">
          86,204 %
        </td>
</tr>
<tr valign="top">
<td>
          Pearl
        </td>
<td align="middle">
          3.728.225
        </td>
<td align="middle">
          1,670 %
        </td>
<td align="middle">
          1,464 %
        </td>
</tr>
<tr valign="top">
<td>
          Totale
        </td>
<td align="middle">
          223.279.641
        </td>
<td align="middle">
          100%
        </td>
<td align="middle">
          87,668 %
        </td>
</tr>
</table>
<p align="left">
      sono sindacate secondo le seguenti pattuizioni:
    </p>
<p>
<strong>Finalità del Patto</strong>
</p>
<p>
      Il Patto è finalizzato ad assicurare: (i) la nomina nel consiglio di amministrazione della Società di un amministratore designato da Pearl e (ii) la nomina nel collegio sindacale di un sindaco effettivo designato da Pearl con il consenso (che non potrà essere negato senza motivo) di BPL. Pearl e BPL discuteranno le iniziative più appropriate nel caso in cui la
      partecipazione di Pearl nel capitale sociale della Società sia pari o superi il 4%.
    </p>
<p>
<strong>Durata</strong>
</p>
<p>
      La durata del patto è fissata fino al termine più breve tra il 31 luglio 2005 e il giorno in cui la partecipazione detenuta da Pearl nella Società si dovesse ridurre al di sotto dell'1% del capitale sociale.
    </p>
<p>
<strong>Soggetto che esercita il controllo in virtù del Patto</strong>
</p>
<p>
      La Società, allo stato, risulta controllata di diritto da BPL in forza della partecipazione azionaria detenuta da quest'ultima. Il Patto nulla aggiunge a tale situazione di controllo.
    </p>
<p>
<strong>Deposito del patto</strong>
</p>
<p>
      Il Patto è stato depositato presso il Registro delle Imprese di Brescia.
    </p>
<p>
      4 novembre 2004
    </p>
<p>
<strong>[IE.5.04.1]