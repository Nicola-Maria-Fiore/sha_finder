/b>
</p>
<hr/>
<p align="center">
       <b>BIPIELLE INVESTIMENTI S.P.A.<br/>
</b>(già <b>INVESTIMENTI IMMOBILIARI LOMBARDI S.P.A.</b> )
    </p>
<p>
<strong>Estratto del Patto di Sindacato (il "Patto") relativo alla Investimenti Immobiliari Lombardi S.p.A., efficace dal 1° maggio 2001</strong> <strong>tra la Ernesto Frabboni Impresa di Costruzioni S.p.A. e la Investimenti Immobiliari Lombardi S.p.A..</strong>
</p>
<p>
<b>1) Società i cui strumenti finanziari sono oggetto del Patto:</b>
</p>
<p>
<strong>Investimenti Immobiliari Lombardi S.p.A. (</strong> di seguito anche <strong>"I.I.L."</strong> o la " <strong>Conferitaria</strong> "), con sede in Brescia, Corso Zanardelli 32, iscritta nel Registro delle Imprese di Brescia al n. 67757/1999, R.E.A. della C.C.I.A.A. di Brescia n. 413219, C.F. 12875640158 e P.I. 03536270170.
    </p>
<p>
<b>2) Numero delle azioni conferite al Patto:</b>
</p>
<p>
      Il Patto ha ad oggetto le azioni ordinarie della I.I.L., nel numero totale di 9.500.000 azioni pari a un valore nominale complessivo di Euro 9.880.000, che rappresentano il 20% del capitale sociale di I.I.L., rappresentato da complessive n. 47.500.000 azioni, tenuto conto dell'integrale sottoscrizione degli aumenti di capitale sociale in denaro e in natura recentemente deliberati, il
      tutto in corso d'iscrizione presso il Registro delle Imprese di Brescia.
    </p>
<p>
<b>3) Soggetti aderenti al Patto (di seguito anche le "Parti"):</b>
</p>
<p>
<strong>Ernesto Frabboni Impresa di Costruzioni S.p.A.</strong> (di seguito anche <strong>"Frabboni S.p.A."</strong> o la <strong>"Conferente"</strong> ) <strong>,</strong> con sede in Bologna, Via del Porto n. 30, capitale sociale Lit. 24.930.000.000, iscritta nel Registro delle Imprese di Bologna al n. 51729, R.E.A. della C.C.I.A.A. di Bologna n. 321980, C.F.
      01131470229 e P.I. 03881910370;
    </p>
<p>
<strong>Investimenti Immobiliari Lombardi S.p.A.,</strong> con sede in Brescia, Corso Zanardelli 32, capitale sociale Euro 31.892.380, iscritta nel Registro delle Imprese di Brescia al n. 67757/1999, R.E.A. della C.C.I.A.A. di Brescia n. 413219, C.F. 12875640158 e P.I. 03536270170.
    </p>
<p>
<b>4) Contenuto del Patto:</b>
</p>
<p>
      A garanzia degli impegni assunti dalla Ernesto Frabboni Impresa di Costruzioni S.p.A. e dai soci della stessa nell'accordo di conferimento del 6 dicembre 2000 (l'" <strong>Accordo di Conferimento</strong> "), efficace dal 1 maggio 2001, con il quale la Frabboni S.p.A. si è impegnata a conferire alla Investimenti Immobiliari Lombardi S.p.A. il proprio ramo
      d'azienda operativo nel settore delle costruzioni ed <em>engineering</em> , la Frabboni S.p.A, ai sensi dell'art. 5.4. dell'Accordo di Conferimento si è impegnata a quanto segue:
    </p>
<blockquote>
<p>
<strong>(a)</strong> "alla Data di Esecuzione, immediatamente dopo la stipula dell'Atto di Conferimento, la Conferente sottoscriverà un contratto di deposito titoli con primario istituto di credito italiano, proposto dalla Conferente e che la Conferitaria non potrà irragionevolmente rifiutare, di testo conforme a quello qui accluso sub Allegato 5.4(a). Tale contratto di
        deposito prevede, tra l'altro, che: (i) è irrevocabile in quanto stipulato anche nell'interesse del terzo ex artt. 1411 e 1773 Cod. Civ.;(ii) vi saranno depositate un numero di azioni della Conferitaria nelle quantità e per i tempi qui di seguito specificati: (aa) 50% (cinquanta per cento) delle azioni ricevute dalla Conferente in seguito al Conferimento, fino al 24 mese
        successivo alla Data di Esecuzione (ovvero, qualora si verifichi quanto previsto dall'Articolo 5.1(c), alla Data di Efficacia); e (bb) 25% (venticinque per cento) delle azioni ricevute dalla Conferente in seguito al Conferimento, dal 25 al 36 mese successivo alla Data di Esecuzione (ovvero, qualora si verifichi quanto previsto dall'Articolo 5.1(c), alla Data di Efficacia). Resta
        inteso che, una volta che la Conferitaria abbia contestato una violazione degli impegni, dichiarazioni e garanzie prestati dalla Conferente e/o dai Soci della Conferente ai sensi del presente Accordo entro i termini sopra indicati, il contratto di deposito resterà in vigore inalterato nei termini e nelle consistenze stabilite per quella data sino a che la violazione non sia stata
        sanata o sino a che non ne sia stata accertata in via definitiva l'insussistenza, fatto salvo che la Conferente potrà comunque chiedere, e la Conferitaria non potrà ragionevolmente negare, la restituzione di quelle azioni depositate che siano vincolate oltre i termini di cui sopra e il cui valore (pari alla media dei prezzi dell'ultimo mese delle stesse) sia in eccedenza
        rispetto all'ammontare in contestazione comprensivo degli oneri e spese accessori; (iii) le azioni della Conferitaria ivi depositate non saranno né trasferibili né assoggettabili a qualsiasi Gravame; tuttavia la Conferente potrà effettuare contratti di "riporto" e di "prestito titoli" aventi per oggetto valori mobiliari quotati nei mercati
        regolamentati a condizione che il danaro e/o i valori mobiliari quotati ricevuti in cambio siano anch'essi soggetti al contratto di deposito in oggetto.
      </p>
<p>
<strong>(b)</strong> Il deposito sulle azioni della Conferitaria previsto dall'Articolo 5.4(a) potrà essere sostituito da (e verrà pertanto ad estinguersi per effetto della prestazione di) una fideiussione a prima richiesta emessa da un primario istituto di credito (italiano o estero) di testo conforme a quello accluso sub Allegato 5.4(b) al presente Accordo per un valore
        (pari alla media dei prezzi dell'ultimo mese delle azioni depositate) ed una durata corrispondenti a quelli rispettivamente previsti dall'Articolo 5.4(a)(ii).
      </p>
<p>
<strong>(c)</strong> In aggiunta al contratto di deposito o alla fidejussione, rispettivamente, di cui all'Articolo 5.4(a) e all'Articolo 5.4(b), la Conferente si impegna a non alienare il 50% delle azioni della Conferitaria ricevute in seguito al Conferimento per un periodo non inferiore a 3 anni dalla Data di Esecuzione (ovvero, qualora si verifichi quanto previsto
        dall'Articolo 5.1(c), dalla Data di Efficacia)". Le Parti hanno sottoscritto l'atto formale di conferimento in data 27 aprile 2001 (l' <strong>"Atto di Conferimento")</strong> e il divieto di alienazione di cui al suddetto art. 5.4. lett (c) è divenuto operativo dal 1 maggio 2001. Le Parti, inoltre si riservano di identificare la Banca presso la quale
        verrà costituito il deposito titoli successivamente allo scadere dei termini previsti per l'adempimento delle formalità di cui all'art. 2343, penultimo comma, cod.civ..
      </p>
</blockquote>
<p>
<b>5) Durata del patto</b>
</p>
<p>
      Il Patto avrà durata per un periodo non superiore a tre anni dalla data di esecuzione dell'Accordo di Conferimento.
    </p>
<p>
<b>6) Ufficio del Registro delle Imprese presso il quale il Patto è depositato:</b>
</p>
<p>
      Il Patto sarà depositato presso L'Ufficio del Registro delle Imprese di Brescia, nei termini di legge.
    </p>
<p>
      7 maggio 2001
    </p>
<p>
<b>[IE.1.01.1]