/b>
</p>
<hr/>
<p align="center">
<strong>ESTRATTO DEL "SINDACATO BANCA LOMBARDA E PIEMONTESE"<br/>
</strong> Pubblicato in data 9 gennaio 2002 sul quotidiano ItaliaOggi<br/>
      e successivi aggiornamenti pubblicati in data<br/>
      7 febbraio 2002, 21 giugno 2002, 5 agosto 2002, 9 gennaio 2003 e 11 febbraio 2003<br/>
      sul quotidiano ItaliaOggi
    </p>
<p>
      Estratto del "Sindacato Banca Lombarda e Piemontese" pubblicato in data 9/1/2002 sul quotidiano "ItaliaOggi" e successivi annunci pubblicati in data 07/02/2002, 21/06/2002, 5/08/2002, 9/1/2003 e 11/2/2003 sempre sul quotidiano ItaliaOggi.
    </p>
<p>
<strong>a) Società i cui strumenti finanziari sono oggetto dell'accordo - Tipo di accordo e relative finalità<br/>
</strong> L'accordo disciplina il trasferimento delle azioni Banca Lombarda e Piemontese S.p.A. (con sede in Brescia - via Cefalonia n. 62, capitale sociale deliberato per massime Euro 321.824.919 - sottoscritto e versato Euro 315.728.514) e l'esercizio del diritto di voto nelle assemblee straordinarie chiamate a deliberare in merito a modifiche statutarie e mira a rafforzare la
      coesione e la collaborazione dei soci al fine di favorire lo sviluppo del Gruppo.<br/>
      L'accordo è riconducibile alle fattispecie indicate dall'art. 122 comma 5 lett. a), limitatamente alle assemblee straordinarie chiamate a deliberare in merito alle modifiche statutarie, e b) del D. Lgs 58/98.
    </p>
<p>
<strong>b) Numero di azioni Banca Lombarda e Piemontese S.p.A. conferite e percentuale rispetto al numero totale delle azioni rappresentative del capitale sociale.<br/>
</strong> Totale azioni Banca Lombarda e Piemontese S.p.A. conferite n. 141.856.423 rappresentanti il 44,930% del capitale sociale.<br/>
      Inoltre sono stati conferiti "warrant azioni ordinarie Banca Lombarda e Piemontese 2002/2004", assegnati gratuitamente in data 17 giugno 2002 in ragione di 1 warrant ogni azione posseduta, che danno diritto alla sottoscrizione di azioni Banca Lombarda e Piemontese in ragione di 1 azione ogni 65 warrant posseduti secondo le condizioni e modalità previste dal relativo
      Regolamento.
    </p>
<p>
<strong>c) Soggetti aderenti al patto<br/>
</strong> Al Sindacato aderiscono n. 316 soggetti.<br/>
      Sono "sottoscrittori" gli azionisti che in proprio o anche per procura di altri azionisti sottoscrivano il patto di sindacato. Sono "aderenti" gli azionisti che vincolano azioni della Banca Lombarda e Piemontese al Sindacato mediante procura irrevocabile conferita ad un sottoscrittore.<br/>
      Si riporta di seguito l'elenco dei soggetti aderenti all'accordo (con una partecipazione superiore allo 0,1% del capitale sociale), il numero delle azioni conferite, le percentuali delle azioni da ciascuno conferite rispetto al numero totale delle azioni conferite e al numero totale delle azioni della medesima categoria rappresentative del capitale sociale:
    </p>
<p>
      ALMA TOVINI DOMUS 364.932/0,26/0,12; AMBROSIONE BARTOLO 384.893/0,27/0,12; AMBROSIONE CLELIA 335.106/0,24,0,11; AMBROSIONE EVA 1.329.596/0,94/0,42 di cui 688.400 us. Ambrosione Mario, 528.082 us. Bertelli Annamaria; ARETUSA SRL 629.146/0,44/0,20; BECCARIA GRAZIA 427.714/0,30/0,14; BIANCHI MASSIMINA 603.011/0,43/0,19; BONERA CARLO 683.356/0,48/0,22; BOSSINI ALBERTO MASSIMO 350.000/0,25/0,11;
      BOSSINI LEONARDO 350.000/0,25/0,11; CAMADINI GIUSEPPE 600.000/0,42/0,19; CARLO TASSARA SPA 7.010.935/4,94/2,22; CASA PRIMARIA ORDINE CANOSSIANE DI BRESCIA 403.840/0,29/0,13; CASSA NAZIONALE DEL NOTARIATO 1.028.571/0,72/0,33; COMPAGNIA BRESCIANA INVESTIMENTI SPA 5.103.950/3,60/1,62; CONGREGAZIONE SUORE ANCELLE DELLA CARITA' 1.767.801/1,25/0,56; CONVENTO DELLE RELIGIOSE DI S. ORSOLA
      350.000/0,25/0,11; CORDUSIO SPA 596.117/0,42/0,19; D'AMELIO MARIA IMMACOLATA 405.595/0,29/0,13; DE MIRANDA MARIA 420.000/0,30/0,13 di cui 342.522 us. Martin Camille, 11.269 us. De Miranda Roberto; DE MIRANDA UGGERO 350.000/0,25/0,11 di cui 234.725 us. Martin Camille, 90.246 us. De Miranda Roberto; DEDRAFIN IMMOBILIARE SPA 1.000.000/0,71/0,32; FINANZIARIA DI VALLE CAMONICA SPA
      494.742/0,35/0,16; FOLONARI ALBERTO 1.798.583/1,27/0,57 di cui 345.611 us. Ambrosi Eve; FOLONARI ITALO 1.731.098/1,22/0,55 di cui 345.609 us. Ambrosi Eve; FONDAZIONE BANCA DEL MONTE DI LOMBARDIA 5.769.026/4,07/1,83; FONDAZIONE CASSA DI RISPARMIO DI CUNEO 11.538.053/8,13/3,65; FONDAZIONE GUIDO E ANGELA FOLONARI 864.000/0,61/0,27; FONDAZIONE LAMBRIANA 2.600.010/1,83/0,82; FONDAZIONE TOVINI
      505.989/0,36/0,16; GHEDA MARGHERITA 470.000/0,33/0,15; GRAMIGNOLA PIERANGELO 711.772/0,50/0,23; HEBART INVEST SA 2.592.000/1,83/0,82; INNOCENZO SPA 427.627/0,30/0,14; ISTITUTO ATESINO DI SVILUPPO SPA 750.000/0,53/0,24; ISTITUTO SOSTENTAMENTO CLERO BERGAMO 800.000/0,56/0,25; IVARS SPA 514.285/0,36/0,16; LA SCUOLA SPA 6.733.476/4,75/2,13; LANZANI LEONARDO 462.857/0,33/0,15; LUCCHINI GABRIELLA
      1.303.207/0,92/0,41; LUCCHINI GIUSEPPE 1.567.401/1,11/0,50; LUCCHINI SILVANA 1.554.819/1,10/0,49; MINGOTTI OSVALDO 326.123/0,23/0,10; MITTEL SPA 4.725.000/3,33/1,50; NOCIVELLI GIANFRANCO 1.000.000/0,71/0,32; NOCIVELLI LUIGI 1.120.923/0,79/0,36; OPERA DIOCESANA S.NARNO 630.000/0,44/0,20; OPERA PIA DON G. CARBONI 389.126/0,27/0,12; PEZZOLO PIERA 334.207/0,24/0,11; POLOTTI FRANCO
      1.300.000/0,92/0,41 di cui 209.657 us. De Miranda Roberto, 75.420 us. Martin Camille, 382.767 us. De Miranda Maria; QUIFIN SPA 940.768/0,66/0,30 di cui 113.288 us. Merli Maria; RAMPINELLI ROTA ANGELO 365.062/0,26/0,12 di cui 13.000 us Rota Lucrezia; RAMPINELLI ROTA SILVIA 501.239/0,35/0,16 di cui 13.000 us Rota Lucrezia; RODELLA ADRIANO 932.534/0,66/0,30; SALVONI ANNAMARIA
      676.468/0,48/0,21; SAN GIUSEPPE SPA 1.500.000/1,06/0,47; SERFIS SPA 2.391.429/1,69/0,76; SIFRU GESTIONI FIDUCIARIE SIM S.P.A. 800.000/0,56/0,25; SOCIETA' CATTOLICA DI ASSICURAZIONE SCARL 8.744.240/6,16/2,77; SOCIETA' ELETTRICA RADICI S.p.A. 2.952.000/2,08/0,94; SOLOFID SPA 8.094.161/5,71/2,56; SONCINI GIANFEDERICO 588.973/0,41/0,19; SORLINI LUCIANO 500.000/0,35/0,16; SPAFID SPA
      1.436.043/1,01/0,45; TROMBETTA BIANCA 350.000/0,25/0,11 di cui 195.305 us. Martin Camille, 118.680 us. De Miranda Roberto; UPIFRA SA 5.863.773/4,13/1,86; VEAFIN SPA 4.376.749/3,08/1,39; VIRGILIO SPA 2.004.469/1,41/0,63; ZARNETTI BARBARA 1.267.927/0,89/0,40.
    </p>
<p>
      Gli ulteriori n. 247 soggetti aderenti all'accordo (ciascuno con una partecipazione non superiore allo 0,1% del capitale sociale) aderiscono con complessive n. 20.061.701 azioni pari al 14,142% del totale delle azioni conferite e al 6,354% delle azioni rappresentative del capitale sociale.<br/>
      Nessuno degli aderenti esercita singolarmente tramite l'accordo il controllo della società.
    </p>
<p>
<strong>d) Contenuto e durata del patto<br/>
</strong> Il Sindacato ha sede in Brescia, presso la sede della Banca Lombarda e Piemontese. La durata del Sindacato è fissata al 31 dicembre 2004.<br/>
      Ciascun sottoscrittore, insieme agli aderente che allo stesso hanno rilasciato procura, non può partecipare al Sindacato con un numero di azioni che rappresentino più del 5% dell'intero capitale della Banca Lombarda e Piemontese. I sottoscrittori, insieme ai rispettivi aderenti, potranno effettuare ulteriori apporti di azioni in Sindacato, previo assenso dell'assemblea dei
      sottoscrittori con una maggioranza del 75% delle azioni sindacate, semprechè la partecipazione complessivamente rappresentata non superi il limite del 5% dell'intero capitale della Banca Lombarda e Piemontese.<br/>
      Deposito delle azioni: le azioni sindacate devono essere depositate presso il Banco di Brescia San Paolo CAB S.p.A..<br/>
      Organi del Sindacato:
    </p>
<blockquote>
<p>
        - Presidente del Sindacato: nominato dall'Assemblea dei sottoscrittori, provvede a convocare l'Assemblea dei sottoscrittori ogni volta che lo ritiene opportuno e nei casi espressamente previsti dallo Statuto;<br/>
        - Vice Presidente del Sindacato: nominato dall'Assemblea dei sottoscrittori, sostituisce il Presidente nei casi di assenza ed impedimento;<br/>
        - Assemblea dei sottoscrittori;<br/>
        - Segreteria del Sindacato;<br/>
        - Comitato consultivo: composto da 12 o 14 membri eletti dall'Assemblea dei Sottoscrittori; inoltre di esso fanno parte di diritto il Presidente ed il Vice Presidente del Sindacato; cura il coordinamento funzionale del Sindacato, per il perseguimento degli scopi di quest'ultimo;<br/>
        - Collegio dei probiviri: composto da tre persone, è nominato dall'Assemblea dei sottoscrittori per tutta la durata del Sindacato. Ricerca l'amichevole risoluzione secondo equità di eventuali divergenze che insorgessero tra i partecipanti.
      </p>
</blockquote>
<p>
      Esercizio del voto nelle assemblee straordinarie della Banca Lombarda e Piemontese: i partecipanti si impegnano ad assumere, relativamente alle assemblee della Banca Lombarda chiamate a deliberare in merito a modifiche statutarie, una condotta predefinita nell'ambito del Sindacato. Tutti i partecipanti sono tenuti a votare in sede assembleare a favore delle modifiche statutarie e
      conformemente alle stesse, quando queste siano state preventivamente approvate dall'Assemblea dei sottoscrittori con una maggioranza di almeno il 75% delle azioni sindacate; se tale quorum non viene raggiunto, tutti i partecipanti al Sindacato sono impegnati a votare, in sede assembleare, contro le modifiche statutarie proposte.<br/>
      Aumento di capitale: i partecipanti sono obbligati, in caso di aumento di capitale della società mediante emissione gratuita di azioni ordinarie e/o di titoli di qualsiasi tipo o altri strumenti finanziari convertibili in azioni ordinarie, a vincolare in Sindacato le nuove azioni spettanti in ragione di quelle da essi già vincolate in Sindacato.<br/>
      In caso di emissione a pagamento di azioni ordinarie e/o di titoli di qualsiasi tipo o altri strumenti finanziari convertibili in azioni ordinarie, i partecipanti sono obbligati ad apportare al Sindacato le nuove azioni sottoscritte in esercizio dell'opzione spettante alle azioni già vincolate in Sindacato.<br/>
      Qualora uno o più partecipanti non intendessero esercitare tale opzione, i relativi diritti dovranno essere offerti in prelazione agli altri partecipanti.<br/>
      Le disposizioni disciplinanti le suddette emissioni a pagamento riservate agli azionisti non si applicano qualora si verifichino congiuntamente le seguenti condizioni:
    </p>
<blockquote>
<p>
        a) emissione, in uno o più aumenti, di un numero di azioni rientrante nella percentuale del 10% dell'attuale numero di azioni costituenti il capitale sociale deliberato (n. 287.388.478)<br/>
        b) aumento di capitale che preveda un prezzo di emissione delle azioni non inferiore a 1,5 volte il valore del patrimonio netto per azione calcolato sulla base dell'ultimo bilancio approvato dall'Assemblea.
      </p>
</blockquote>
<p>
      Nel calcolo della sopracitata soglia del 10% si tiene conto di eventuali aumenti di capitale sociale con esclusione del diritto d'opzione.<br/>
      Divieto di disposizione: per tutta la durata del Sindacato, i partecipanti (salvo quanto specificatamente previsto dall'accordo) saranno obbligati a non vendere, cedere, permutare, donare, conferire o altrimenti disporre a favore di terzi, sotto qualsiasi forma, le azioni vincolate in Sindacato, nonché i diritti comunque relativi o derivanti da tutte tali azioni ed a non iniziare
      per dette azioni o diritti trattative di vendita, nemmeno a termine.<br/>
      In deroga a quanto sopra disposto, le azioni vincolate in Sindacato sono in tutto o in parte liberamente trasferibili tra il sottoscrittore e gli aderenti al Sindacato che hanno conferito allo stesso procura e sono altresì trasferibili anche ai seguenti soggetti benchè non aderenti: coniuge, ascendenti o discendenti, parenti in linea collaterale entro il 3 grado, affini in linea
      retta del partecipante; società controllate dal partecipante o società da queste ultime controllate; società la cui maggioranza del capitale sia detenuta dai sopra citati soggetti; enti morali, in forza di atto di disposizione a titolo gratuito o di successione prevista statutariamente a condizione che il soggetto subentrante dichiari preventivamente di aderire al Sindacato
      in sostituzione del cedente.<br/>
      Deroghe al divieto di disposizione: in deroga al divieto di disposizione, il sottoscrittore e gli aderenti che allo stesso hanno conferito procura possono alienare liberamente, anche in più volte, un massimo complessivo di n. 40.000 (quarantamila) azioni. Oltre alla facoltà riconosciuta dal precedente punto, il sottoscrittore e gli aderenti che allo stesso hanno conferito procura
      possono provvedere all'alienazione di un massimo complessivo di azioni pari al 10% di quelle da loro complessivamente sindacate al momento della cessione, fermo il diritto di prelazione.<br/>
      Clausola penale: il partecipante che assuma volontariamente, relativamente alle assemblee chiamate a deliberare su modifiche statutarie, una condotta difforme da quella concordata, sarà tenuto al pagamento di una penale pari al 30% del valore di tutte le azioni da lui sindacate. La volontaria non partecipazione all'Assemblea equivale a manifestazione di volontà difforme dalla
      condotta concordata qualora, per effetto dell'assenza, le deliberazioni dell'assemblea della Banca siano difformi dalla condotta deliberata dal Sindacato.<br/>
      Il partecipante che volontariamente alienasse le azioni sindacate in violazione di quanto disposto dall'accordo, sarà tenuto al pagamento di una penale pari al 30% del valore delle azioni alienate. Uguale penale sarà a carico del partecipante al Sindacato che in caso di aumenti di capitale non apportasse le nuove azioni.
    </p>
<p>
<strong>e) Ufficio del registro delle imprese presso cui il patto è depositato</strong>
</p>
<p>
      Il patto è stato depositato presso l'Ufficio del Registro di Brescia nei termini di legge.<br/>
      Il presente estratto costituisce una sintesi del patto ai soli fini della pubblicazione di legge. Ad ogni effetto ha valore esclusivamente il testo integrale del patto depositato e comunicato.
    </p>
<p>
      11 febbraio 2003
    </p>
<p>
<b>[BE.1.03.2]