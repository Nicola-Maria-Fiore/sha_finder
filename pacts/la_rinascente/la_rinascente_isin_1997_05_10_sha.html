<html>
<head>
<title>
      LA RINASCENTE SPA - Estratto del patto parasociale
    </title>
<meta content="stp" name="subjectList"/>
<meta content="147361" name="linkid"/>
<meta content="LA RINASCENTE SPA - Estratto del patto parasociale" name="Description"/>
<meta content="stpatti" name="ss_family"/>
<meta content="LA RINASCENTE SPA" name="societa"/>
<meta content="stpatti" name="ss_table"/>
<meta content="2003-03-06" name="date"/>
<meta content="stpatti" name="tipo"/>
<meta content="N;consob;1098894909857" name="synchro"/>
<meta content="30164" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<b> LA RINASCENTE S.P.A.</b>
</p>
<p>
      1. Il 6 maggio 1997, IFIL S.p.A., EUFIN S.A. e la società francese Auchan hanno stipulato un "protocole d'accord" avente come finalità la costituzione di un'alleanza di lungo periodo nel settore della grande distribuzione in Italia.
    </p>
    2. Gli accordi, condizionati all'approvazione delle autorità antitrust competenti, prevedono che EUFIN, controllata al 92,7% da IFIL, trasferisca le n. 64.106.745 azioni ordinarie <b>Rinascente</b>rappresentanti il 40,5% del capitale ordinario, ad una nuova società che sarà costituita appositamente da EUFIN ed effettuerà un aumento di capitale riservato a Auchan.
    <p>
      3. Relativamente alla nuova società, che controllerà direttamente la Rinascente, e' previsto che:
    </p>
<blockquote>
      - il capitale sociale sia ripartito nella misura del 51% a IFIL (tramite EUFIN) e del 49% a Auchan;
      <p>
        - IFIL e Auchan concorrono in misura perfettamente paritetica alla composizione degli organi sociali e all'assunzione di tutte le decisioni della società;
      </p>
<p>
        - il trasferimento delle azioni sia soggetto ad un diritto di prelazione reciproco e ad un diritto di covendita a favore di IFIL in caso di eventuale atto di disposizione da parte di Auchan;
      </p>
<p>
        - Auchan disponga di una opzione d'acquisto sull'1% del capitale sociale esercitabile a partire dall'1 gennaio 2007;
      </p>
<p>
        - IFIL disponga di una opzione di vendita sull'intera sua partecipazione nella nuova società esercitabile in tutto o in parte a partire dall'1 gennaio 2012. Auchan avrà facoltà di pagarne il prezzo anche con azioni Auchan.
      </p>
</blockquote>
    4. Per quanto concerne la composizione e il funzionamento del Consiglio di Amministrazione de La Rinascente, gli accordi di IFIL e Auchan, quali azionisti diretti o indiretti della nuova società, prevedono che: <br/>
<br/>
<blockquote>
      - il Consiglio di Amministrazione di Rinascente sia composto su basi perfettamente paritetiche e deliberi a maggioranza dei due terzi in materia di convocazione dell'assemblea ordinaria e straordinaria, approvazione del budget annuale e del piano d'impresa, acquisizioni e cessioni di valore superiore a trenta miliardi, politiche finanziarie, emissione di azioni, obbligazioni o altri
      valori mobiliari, modifiche statutarie, distribuzione dei dividendi;
      <p>
        - il presidente sia scelto tra i candidati proposti da IFIL;
      </p>
<p>
        - uno o più amministratori delegati siano scelti tra candidati proposti da Auchan.
      </p>
</blockquote>
<p>
      E' inoltre previsto che il presidente del collegio sindacale di Rinascente sia designato tra 3 nominativi proposti da IFIL e gli altri 2 sindaci effettivi tra 3 nominativi proposti da Auchan.
    </p>
    5. La durata del "protocole d'accord" è di 25 anni rinnovabili.
    <p>
      10 maggio 1997
    </p>
<p>
<b>[LC.1.97.1]