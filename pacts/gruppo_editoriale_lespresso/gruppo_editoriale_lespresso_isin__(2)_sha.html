/strong>
</p>
<p>
      _______________________________________________________________________________
    </p>
<p>
<strong> </strong><strong>Informazioni essenziali, ai sensi degli artt. 130 e 131 del Regolamento Emittenti, relative al patto parasociale comunicato alla Consob ai sensi dell’art. 122 del d.lgs. 24 febbraio 1998, n. 58 in merito alla sottoscrizione di un patto parasociale relativo ad azioni ordinarie di</strong>
</p>
<p align="center">
<strong>GEDI GRUPPO EDITORIALE S.P.A.</strong>
</p>
<p align="justify">
<i>Le informazioni essenziali di seguito riportate costituiscono un aggiornamento ai sensi e per gli effetti degli artt. 130 e 131, primo comma, del Regolamento Emittenti rispetto alle informazioni essenziali pubblicate in data 3 agosto 2016 così come successivamente aggiornate in data 31 marzo 2017 e 7 luglio 2017.</i>
</p>
<p align="justify">
<b><u>Premesse</u></b>
</p>
<p align="justify">
      In data 30 luglio 2016 (la "<b>Data di Sottoscrizione</b>"), le società <a id="_Hlk497904430" name="_Hlk497904430">Compagnie Industriali Riunite S.p.A.</a> ("<b>CIR</b>") e GEDI Gruppo Editoriale S.p.A., già Gruppo Editoriale L’Espresso S.p.A. ("<b>GEDI</b>" o la "<b>Società</b>"), da una parte e Fiat Chrysler Automobiles N.V.
      ("<b>FCA</b>"), dall’altra parte, e Mercurio S.p.A. ("<b>Mercurio</b>") e Ital Press Holding S.p.A. ("<b>IPH</b>"), dall’altra parte ancora, con la partecipazione di Italiana Editrice S.p.A. ("<b>ITEDI</b>" e, congiuntamente a CIR e GEDI, FCA, IPH e Mercurio, le "<b>Parti</b>") hanno sottoscritto un accordo quadro
      (l’"<b>Accordo Quadro</b>") successivamente modificato dalle Parti con scrittura privata sottoscritta in data 27 marzo 2017 ("<b>Accordo Modificativo</b>"), avente a oggetto i termini e le condizioni del processo di integrazione delle attività di ITEDI con le attività di GEDI, da realizzarsi mediante, tra le altre cose, un aumento di capitale sociale di
      GEDI da sottoporre all’approvazione dei competenti organi sociali, per complessivi Euro 79.969.000,00 mediante l’emissione di n. 96.651.191,00 azioni ordinarie da riservare in sottoscrizione a FCA e IPH (l’"<b>Aumento di Capitale Riservato</b>"), da liberarsi in natura mediante il conferimento dell’intero capitale sociale di ITEDI in favore di GEDI (il
      "<b>Conferimento</b>" e, unitamente all’Aumento di Capitale Riservato, l’"<b>Operazione</b>").
    </p>
<p align="justify">
      Alla medesima Data di Sottoscrizione, contestualmente alla stipula dell’Accordo Quadro, sono stati sottoscritti tre patti parasociali, tra loro separati ed autonomi, e segnatamente:
    </p>
<p align="justify">
      CIR e FCA hanno sottoscritto un patto parasociale, rilevante ai sensi dell’art. 122, commi 1 e 5, lettera b), del D. Lgs. 24 febbraio 1998, n. 58 come successivamente modificato (il "<b>TUF</b>"), avente a oggetto azioni ordinarie di GEDI quotate sul Mercato Telematico Azionario ("<b>MTA</b>") organizzato e gestito da Borsa Italiana S.p.A. (il "<b>Patto
      CIR-FCA</b>");
    </p>
<p align="justify">
      CIR, da una parte, e IPH e Mercurio, dall’altra, hanno sottoscritto un patto parasociale, rilevante ai sensi dell’art. 122, comma 1 del TUF, avente a oggetto azioni ordinarie di GEDI quotate sul MTA (il "<b>Patto CIR-Mercurio</b>");
    </p>
<p align="justify">
      CIR ed EXOR S.p.A. hanno sottoscritto un patto parasociale, rilevante ai sensi dell’art. 122, commi 1 e 5, lettere a) e b), del TUF, avente a oggetto azioni ordinarie di GEDI quotate sul MTA (il "<b>Patto CIR-EXOR</b>" e, unitamente al Patto CIR-FCA ed al Patto CIR-Mercurio, le "<b>Pattuizioni Rilevanti</b>").
    </p>
<p align="justify">
      Si ricorda che, in base a quanto è stato comunicato al mercato, EXOR S.p.A. si è fusa mediante incorporazione in EXOR N.V. ("<b>EXOR</b>"), società di diritto olandese con sede legale ad Amsterdam, Paesi Bassi, a seguito del perfezionamento di una fusione transfrontaliera efficace a decorrere dal 11 dicembre 2016.
    </p>
<p align="justify">
      Le presenti informazioni essenziali riguardano esclusivamente il Patto CIR-Mercurio (il "<b>Patto Parasociale</b>" o il "<b>Patto</b>").
    </p>
<p align="justify">
      In data 27 giugno 2017 (di seguito, la "<b>Data di Esecuzione</b>"), in esecuzione di quanto previsto dall’Accordo Quadro, GEDI, in qualità di conferitaria, ha sottoscritto con FCA e IPH, nelle qualità di conferenti, l’atto relativo al Conferimento in GEDI delle azioni rappresentative dell’intero capitale di ITEDI. Per effetto della stipulazione del
      sopramenzionato atto di conferimento, FCA e IPH hanno interamente sottoscritto e liberato, ciascuno di essi per quanto di rispettiva competenza, l’aumento di capitale deliberato dall’Assemblea degli azionisti GEDI in data 27 aprile 2017 e interamente riservato ad essi. Alla Data di Esecuzione:
    </p>
<p align="justify">
<font size="3">(i)</font> CIR deteneva n. <a id="_Hlk497409957" name="_Hlk497409957">220.775.235 azioni ordinarie, pari a circa il 43,40% del capitale sociale di GEDI</a>; e
    </p>
<p align="justify">
<font size="3">(ii)</font> IPH deteneva n. 22.229.774 azioni ordinarie, pari a circa il 4,37% del capitale sociale di GEDI, mentre Mercurio era titolare di n. 1.700.000 azioni ordinarie GEDI, pari a circa lo 0,33% del capitale sociale di GEDI.
    </p>
<p align="justify">
      Ai fini delle presenti informazioni essenziali si assume che le azioni proprie in portafoglio di GEDI, e qualsivoglia variazione nell’ammontare delle stesse, debbano essere computate nel capitale sociale di riferimento ai fini del calcolo delle partecipazioni rilevanti detenute da ciascuno degli aderenti al Patto.
    </p>
<p align="justify">
      IPH e Mercurio hanno garantito che alla Data di Sottoscrizione non esistevano, né alla Data di Esecuzione esistono, né per tutta la durata del Patto esisteranno, tra IPH e/o Mercurio e soggetti terzi accordi di alcun tipo diversi da quelli previsti nell’Accordo Quadro relativi alla Società e/o alle Azioni.
    </p>
<p align="justify">
<a id="_Hlk497903971" name="_Hlk497903971">In data 6 novembre 2017 si è perfezionata la fusione per incorporazione di IPH nella sua controllante Mercurio. A decorrere da tale data, Mercurio è pertanto subentrata nella titolarità delle azioni ordinarie GEDI di proprietà di IPH ed è succeduta, a tutti gli effetti, a IPH nel Patto</a>.
    </p>
<p align="justify">
      A decorrere da tale data e in ragione della fusione: (i) <a id="_Hlk497904201" name="_Hlk497904201">Mercurio – già socio unico di IPH – ha assunto l’intera partecipazione detenuta da IPH in GEDI, costituita da 22.229.774 azioni ordinarie, pari a circa il 4,37% del capitale sociale della Società</a>, (ii) <a id="_Hlk497904222" name="_Hlk497904222">il numero
      complessivo di azioni ordinarie GEDI detenute da Mercurio e sindacate al Patto è pertanto aumentato a complessive n. 23.929.774 azioni, pari a circa il 4,70% del capitale sociale di GEDI</a>, e (iii) <a id="_Hlk497904234" name="_Hlk497904234">IPH ha cessato di essere parte del Patto, che rimane in vigore e pienamente efficace tra le sole CIR e Mercurio</a>.
    </p>
<p align="justify">
      Di seguito vengono fornite le informazioni essenziali richieste ai sensi dell’art. 130 del Regolamento Emittenti, aggiornate ai sensi dell’art. 131 del Regolamento Emittenti, per dare atto della predetta fusione per incorporazione di IPH in Mercurio.
    </p>
<p align="justify">
<b><u>Informazioni essenziali relative al patto CIR-Mercurio</u></b>
</p>
<p align="justify">
<b>1. Società i cui Strumenti Finanziari sono oggetto del Patto</b>
</p>
<p align="justify">
      La società i cui strumenti finanziari sono oggetto del patto è GEDI Gruppo Editoriale S.p.A., già Gruppo Editoriale L’Espresso S.p.A., con sede legale in via Cristoforo Colombo 90, Roma, codice fiscale e iscrizione nel Registro delle Imprese di Roma n. 00488680588, partita iva n. 00906801006, capitale sociale di Euro 76.303.571,85, sottoscritto e versato, suddiviso in
      numero 508.690.479 azioni ordinarie del valore nominale di 0,15 Euro ciascuna.
    </p>
<p align="justify">
<b>2. Strumenti Finanziari conferiti al Patto</b>
</p>
<p align="justify">
      Come indicato, il Patto contiene pattuizioni che riguardano azioni ordinarie di GEDI, tutte dotate di pari diritti di voto (le "<b>Azioni</b>").
    </p>
<p align="justify">
      CIR e IPH e Mercurio hanno inoltre convenuto di apportare al Patto tutte le Azioni di cui esse erano rispettivamente titolari (anche indirettamente) nel capitale sociale della Società alla Data di Esecuzione. Alla data delle presenti informazioni essenziali, per effetto dell’intervenuto perfezionamento della fusione per incorporazione di IPH in Mercurio, le azioni sindacate al
      Patto corrispondono a:
    </p>
<p align="justify">
<font size="3">(i)</font> n. <a id="_Hlk497904142" name="_Hlk497904142">220.775.235</a> Azioni, rappresentative di circa il <a id="_Hlk497904161" name="_Hlk497904161">43,40% del capitale sociale di GEDI</a>, detenute da CIR (le "<b>Azioni Sindacate CIR</b>"); e
    </p>
<p align="justify">
<font size="3">(ii)</font> n. 23.929.774 Azioni, rappresentative di circa il 4,70% del capitale sociale di GEDI, detenute da Mercurio (le "<b>Azioni Sindacate Mercurio</b>" e, unitamente alle Azioni Sindacate CIR, le "<b>Azioni Sindacate</b>").
    </p>
<p align="justify">
      CIR e Mercurio hanno altresì convenuto di apportare al Patto tutte le Azioni o altri diritti che ciascuna di esse dovessero derivare dalle Azioni Sindacate. Non saranno invece apportate al Patto le Azioni eventualmente acquistate dalle Parti - sul mercato o da terzi - successivamente alla Data di Esecuzione.
    </p>
<p align="justify">
      Non rientrano, pertanto, tra le Azioni Sindacate (i) n. 600.000 azioni ordinarie GEDI acquistate sul mercato da Mercurio successivamente alla Data di Esecuzione e (ii) n. 1.930.000 azioni ordinarie GEDI acquistate da CIR successivamente alla Data di Esecuzione.
    </p>
<p align="justify">
<b>3. Soggetti aderenti al Patto</b>
</p>
<p align="justify">
      I soggetti che aderiscono al Patto sono:
    </p>
<p align="justify">
      Compagnie Industriali Riunite S.p.A. con sede legale in via Ciovassino 1, Milano, capitale sociale Euro 397.146.183,50 i.v., iscrizione nel Registro delle Imprese di Milano n. 1950112, codice fiscale e partita iva n. 00519120018;
    </p>
<p align="justify">
      Mercurio S.p.A., con sede legale in Foro Bonaparte 69, Milano, capitale sociale Euro 550.063,80 interamente versato, iscrizione nel Registro delle Imprese di Milano n. 1352057, codice fiscale e partita iva n. 10201480158.
    </p>
<p align="justify">
<b>4. Soggetto che esercita il controllo</b>
</p>
<p align="justify">
      Alla Data di Esecuzione, CIR esercita un controllo di fatto - ai sensi dell’art. 93 del TUF - su GEDI.
    </p>
<p align="justify">
<b>5. Tipo di patto</b>
</p>
<p align="justify">
      Le pattuizioni contenute nel Patto, riprodotte in sintesi nel successivo paragrafo 6, sono riconducibili a previsioni parasociali rilevanti ai sensi dell’art. 122, comma 1, del TUF.
    </p>
<p align="justify">
<b>6. <a id="_Ref456807026" name="_Ref456807026">Contenuto del Patto</a></b>
</p>
<p align="justify">
      Si sintetizza di seguito il contenuto delle principali previsioni contenute nel Patto.
    </p>
<p align="justify">
<b>6.1 Corporate governance</b>
</p>
<p>
      6.1.<em><u>1 Composizione del Consiglio di Amministrazione</u></em>
</p>
<p align="justify">
      Il Patto prevede l’impegno delle Parti a far sì che, nei limiti consentiti dalla legge, per tutta la durata del Patto medesimo, un membro del consiglio di amministrazione di GEDI sia nominato previa designazione da parte di Mercurio. È specificato inoltre che, salvo diverso successivo accordo scritto, il membro da nominarsi nel consiglio di amministrazione di GEDI previa
      designazione di Mercurio sarà Carlo Perrone.
    </p>
<p align="justify">
      Nel periodo di efficacia del Patto, in caso di scadenza del mandato ovvero di cessazione anticipata del consiglio di amministrazione della Società in carica alla Data di Esecuzione, è altresì previsto (i) l’impegno di CIR a presentare un’unica lista di candidati ai fini della elezione dei nuovi componenti del consiglio di amministrazione della Società, nella
      quale sarà inserito - oltre ai candidati designati da CIR (tra i quali saranno scelti il Presidente e l’Amministratore Delegato) - il candidato designato da Mercurio (se del caso unitamente al candidato designato da FCA in virtù di separate ed autonome intese raggiunte tra quest’ultima con CIR nel Patto CIR-FCA); (ii) l’impegno di CIR e di Mercurio a partecipare
      e a votare nell’assemblea dei soci della Società in favore di tale lista di candidati; e (iii) l’impegno di CIR a fare in modo che il consiglio di amministrazione della Società sia composto da un numero di amministratori indipendenti e di amministratori appartenenti al genere meno rappresentato nella misura minima prevista dalle disposizioni normative e regolamentari
      applicabili.
    </p>
<p>
      6.1.2 <u><em>Cessazione degli amministratori</em></u>
</p>
<p align="justify">
      In caso di dimissioni o di cessazione per qualsivoglia ragione di uno o più dei consiglieri designati su indicazione di una delle parti del Patto, CIR da una parte e Mercurio dall’altra parte: (i) faranno quanto in proprio potere affinché il consiglio di amministrazione della Società coopti nuovi amministratori in modo tale che la parte del Patto che l’ha
      designato possa far nominare altro consigliere in sua sostituzione; (ii) si impegnano a partecipare e ad esprimere voto favorevole nella prima assemblea della Società utile al fine di confermare tale nuovo amministratore nella carica.
    </p>
<p align="justify">
<b>6.2 Trasferimento delle Azioni</b>
</p>
<p align="justify">
      Nel Patto non sono presenti pattuizioni dirette ad impedire o limitare il trasferimento delle Azioni Sindacate.
    </p>
<p align="justify">
<b>7. Decorrenza</b>
</p>
<p align="justify">
      Fatte salve le previsioni del Patto inerenti gli impegni di riservatezza e gli annunci, applicabili già a decorrere dalla Data di Sottoscrizione, il Patto è efficace a decorrere dalla Data di Esecuzione.
    </p>
<p align="justify">
<b>8. Durata</b>
</p>
<p align="justify">
      Le previsioni del Patto inerenti gli impegni di riservatezza e gli annunci resteranno in vigore sino al terzo anniversario a decorrere dalla Data di Sottoscrizione.
    </p>
<p align="justify">
      Le restanti previsioni del Patto resteranno in vigore sino al terzo anniversario a decorrere dalla Data di Esecuzione.
    </p>
<p align="justify">
      Le previsioni del Patto sono rinnovabili alla scadenza solo previo accordo scritto tra CIR e Mercurio.
    </p>
<p align="justify">
      Il Patto cesserà altresì di essere efficace laddove (i) Mercurio dovesse cessare di essere azionista di GEDI, ovvero (ii) laddove CIR o altra società del gruppo facente capo alla F.lli De Benedetti S.p.A. cessi di controllare la Società ovvero (iii) Carlo Perrone, codice fiscale PRRCRL56H07Z110Z, cessi di essere il socio di controllo di Mercurio.
    </p>
<p align="justify">
<b>9. Deposito del Patto</b>
</p>
<p align="justify">
      Il Patto è stato depositato originariamente presso il Registro delle Imprese di Roma in data 3 agosto 2016. Degli aggiornamenti di cui sopra è data pubblicità anche mediante deposito presso il Registro delle Imprese di Roma.
    </p>
<p>
      11 novembre 2017<strong>[GP.4.17.3]