/strong>
</p>
<p>
<!-- Fine codice generato da view:DisplayDocument --><!-- fine contenuto -->
</p>
<hr/>
<p align="center">
<strong>ANSALDO STS S.P.A.</strong>
</p>
<p align="justify">
      Ai sensi dell'art. 122 del TUF e delle applicabili disposizioni del RE, si rende noto, per quanto occorrer possa, quanto segue.
    </p>
<p align="justify">
<b>Premessa</b>
</p>
<p align="justify">
      In data 28 luglio 2015 Hitachi Ltd., società di diritto giapponese, con sede legale in Nihon Seimei Marunouchi Building, 6-6, Marunouchi 1-chome, Chiyoda-ku, Tokyo 101-8280, Giappone, con capitale sociale pari a 458.790.000.000,00 JPY ("<b>Hitachi</b>") e Finmeccanica S.p.a., società di diritto italiano con sede legale in Piazza Monte Grappa n. 4, 00195 Roma, Italia,
      capitale sociale pari a 2.543.861.738,00 Euro, iscritta al Registro delle Imprese di Roma al n. 00401990585 ("<b>Finmeccanica</b>"), hanno sottoscritto un accordo modificativo (l’"<b>Accordo Modificativo</b>") del contratto di compravendita di azioni sottoscritto dalle medesime parti in data 24 febbraio 2015 (il "<b>Contratto</b>") per l’acquisto da
      parte di Hitachi di tutte le azioni possedute da Finmeccanica in Ansaldo STS S.p.A. ("<b>Ansaldo STS</b>" o la "<b>Società</b>"), rappresentative del 40% circa del capitale sociale della stessa (l’"<b>Operazione</b>").
    </p>
<p align="justify">
      L’esecuzione della compravendita delle azioni Ansaldo STS prevista dal Contratto (il "<b>Closing</b>") è soggetta al preventivo rilascio delle necessarie autorizzazioni antitrust e ad altre condizioni sospensive tipiche per questo genere di operazioni. Il Closing avverrà contestualmente al perfezionamento della cessione del ramo di azienda di Ansaldo Breda S.p.A.
      in favore del gruppo Hitachi.
    </p>
<p align="justify">
      L’Accordo Modificativo modifica, tra l’altro, alcune previsioni del Contratto (già comunicate in data 28 febbraio 2015 ai sensi dell'art. 122 del TUF e dell'art. 127 del RE), funzionali all’esecuzione dell’Operazione, che potrebbero essere astrattamente considerate come pattuizioni aventi natura parasociale e sono pertanto prudenzialmente oggetto delle
      relative formalità pubblicitarie. Di seguito vengono fornite le informazioni essenziali relative a tali previsioni contenute nell'Accordo Modificativo del Contratto.
    </p>
<p align="justify">
<b>1. Società i cui strumenti finanziari sono oggetto del Patto</b>
</p>
<p align="justify">
      Ansaldo STS S.p.A. società di diritto italiano con sede legale in Genova, 16151, Via Paolo Mantovani 3/5, capitale sociale pari ad Euro 100.000.000,00, suddiviso in n. 200.000.000 di azioni ordinarie di nominali Euro 0,50 ciascuna, numero delle iscrizioni nel registro delle imprese di Genova e C.F. 01371160662. Società soggetta all'attività di direzione e coordinamento da
      parte di Finmeccanica.
    </p>
<p align="justify">
<b>2. Tipologia di pattuizioni relative ad Ansaldo STS</b>
</p>
<p align="justify">
      Le pattuizioni contenute nell’Accordo Modificativo potrebbero essere astrattamente ricondotte a pattuizioni relative all’esercizio del diritto di voto in una società quotata.
    </p>
<p align="justify">
<b>3. Strumenti finanziari oggetto delle pattuizioni</b>
</p>
<p align="justify">
      Le pattuizioni contenute nell’Accordo Modificativo e descritte in questo estratto hanno ad oggetto tutte le azioni ordinarie Ansaldo STS detenute da Finmeccanica, pari a n. 80.131.081 azioni ordinarie di Ansaldo STS, rappresentanti circa il 40% del capitale sociale di Ansaldo STS (le "<b>Azioni STS</b>").
    </p>
<p align="justify">
<b>4. Soggetti aderenti alle pattuizioni relative ad Ansaldo STS</b>
</p>
<p align="justify">
      (i) Finmeccanica, titolare di n. 80.131.081 azioni ordinarie di Ansaldo STS, rappresentanti circa il 40% del capitale sociale di Ansaldo STS (e rappresentanti il 100% delle azioni oggetto delle suddette pattuizioni) e (ii) Hitachi, che non è attualmente titolare di alcuna partecipazione in Ansaldo STS.
    </p>
<p align="justify">
      Sino al Closing, il controllo su Ansaldo STS ai sensi dell’art. 93 TUF permarrà in capo a Finmeccanica.
    </p>
<p align="justify">
      A seguito del Closing, il controllo di Ansaldo STS sarà invece acquisito da Hitachi, ai sensi dell’art. 93 TUF.
    </p>
<p align="justify">
<b>5. Contenuto delle pattuizioni</b>
</p>
<p align="justify">
<b>A)</b> <u>Previsioni inerenti l’organo amministrativo</u>
</p>
<p align="justify">
      Finmeccanica si è impegnata a ottenere e trasmettere a Hitachi, entro il 29 luglio 2015, le lettere di dimissioni di almeno 5 (cinque) membri del consiglio di amministrazione di Ansaldo STS, sospensivamente condizionate all’avveramento (o rinuncia) dell’ultima condizione sospensiva tra quelle previste dal Contratto o comunque rilevante per il perfezionamento
      dell’Operazione (le "<b>Condizioni</b>"), dimissioni efficaci dalla data in cui sarà nominato il nuovo consiglio di amministrazione della Società.
    </p>
<p align="justify">
      Hitachi si è impegnata a consegnare a Finmeccanica, entro il 2 settembre 2015, una lista contenente l’elenco dei candidati (la "<b>Lista Hitachi</b>") che Finmeccanica dovrà depositare per la nomina del nuovo consiglio di amministrazione di Ansaldo STS all’Assemblea (come di seguito definita) che dovrà tenersi al Closing.
    </p>
<p align="justify">
      Finmeccanica si è impegnata a far sì che Ansaldo STS pubblichi – in conformità alle disposizioni del TUF e a qualsiasi altra legge applicabile nonché allo statuto della Società – l’avviso di convocazione di un’assemblea ordinaria dei soci che abbia all’ordine del giorno, tra l'altro, la nomina del nuovo consiglio di amministrazione
      a seguito delle dimissioni condizionate rassegnate dalla maggioranza dei membri del consiglio di amministrazione di Ansaldo STS (l’"<b>Assemblea</b>") da tenersi:
    </p>
<ul>
<li>
<p align="justify">
          (i) in prima convocazione, l’1 ottobre 2015 (la "<b>Prima Convocazione</b>");
        </p>
</li>
<li>
<p align="justify">
          (ii) in seconda convocazione, il 2 novembre 2015 (la "<b>Seconda Convocazione</b>");e
        </p>
</li>
<li>
<p align="justify">
          (iii) in terza convocazione, l’1 dicembre 2015 (la "<b>Terza Convocazione</b>").
        </p>
</li>
</ul>
<p align="justify">
      Finmeccanica si è impegnata altresì (a) nei termini e con le modalità previste dal TUF, da ogni altra legge applicabile e dallo statuto della Società, a depositare la Lista Hitachi, e (b) all’Assemblea che dovrà tenersi alla data del Closing, dopo aver adempiuto a tutto quanto previsto dal TUF e da qualsiasi altra legge applicabile nonché dallo statuto
      della Società al fine di poter esprimere validamente nell’Assemblea il suo diritto di voto, a votare a favore della Lista Hitachi con tutte le Azioni STS.
    </p>
<p align="justify">
      Finmeccanica si è impegnata, tempestivamente dopo l’avveramento dell’ultima delle Condizioni (ovvero rinuncia alla stessa), a trasmettere al consiglio di amministrazione della Società una comunicazione, controfirmata da Hitachi, per informare il consiglio di tale avveramento (ovvero di eventuali rinunce).
    </p>
<p align="justify">
      L’Assemblea si terrà in Prima Convocazione, in Seconda Convocazione o in Terza Convocazione subordinatamente al previo avveramento delle Condizioni (ovvero rinuncia alle stesse). In particolare:
    </p>
<blockquote dir="ltr" style="MARGIN-RIGHT: 0px">
<p align="justify">
        a) l’Assemblea si terrà in Prima Convocazione nel caso in cui l’ultima delle Condizioni si realizzi (o sia rinunciata) entro e non oltre il 18 settembre 2015 (la "<b>Prima Data Limite</b>");
      </p>
<p align="justify">
        b) l’Assemblea si terrà nel rinvio della Prima Convocazione (come di seguito indicato) o in Seconda Convocazione nel caso in cui l’ultima delle Condizioni si realizzi (o sia rinunciata) entro e non oltre il 20 ottobre 2015 (la "<b>Seconda Data Limite</b>");
      </p>
<p align="justify">
        c) l’Assemblea si terrà nel rinvio della Seconda Convocazione (come di seguito indicato) o in Terza Convocazione nel caso in cui l’ultima delle Condizioni si realizzi (o sia rinunciata) entro e non oltre il 20 novembre 2015 (la "<b>Terza Data Limite</b>");
      </p>
<p align="justify">
        d) l’Assemblea si terrà nel rinvio della Terza Convocazione (come di seguito indicato) nel caso in cui l’ultima delle Condizioni si realizzi (o sia rinunciata) entro e non oltre il 20 dicembre 2015 (la "<b>Quarta Data Limite</b>");
      </p>
</blockquote>
<p align="justify">
      (ciascuna tra la Prima Data Limite, la Seconda Data Limite, la Terza Data Limite e/o la Quarta Data Limite, di seguito, rispettivamente, la "<b>Data Limite</b>").
    </p>
<p align="justify">
      Le parti hanno altresì stabilito che:
    </p>
<blockquote dir="ltr" style="MARGIN-RIGHT: 0px">
<p align="justify">
        a) nel caso in cui una qualsiasi delle Condizioni non si avveri (o non sia rinunciata) entro la Prima Data Limite, l’Assemblea sarà tenuta in Seconda Convocazione;
      </p>
<p align="justify">
        b) nel caso in cui una qualsiasi delle Condizioni non si avveri (o non sia rinunciata) entro la Seconda Data Limite, l’Assemblea sarà tenuta in Terza Convocazione,
      </p>
</blockquote>
<p align="justify">
      restando inteso che, nel caso in cui l’Assemblea sia regolarmente costituita in qualunque seduta di una delle convocazioni di cui ai punti a) e b) che precedono, Finmeccanica si è impegnata a votare con le Azioni STS a favore del rinvio dell’Assemblea al 2 novembre ovvero al 1° dicembre 2015, a seconda del caso;
    </p>
<blockquote dir="ltr" style="MARGIN-RIGHT: 0px">
<p align="justify">
        c) nel caso in cui una qualsiasi delle Condizioni non si realizzi (o non sia rinunciata) entro la Terza Data Limite, Finmeccanica si è impegnata a votare con le Azioni STS a favore del rinvio dell’Assemblea al 4 gennaio 2016. Nel caso in cui una qualsiasi delle Condizioni non si avveri (o non sia rinunciata) entro la Data Limite relativa alla data nella quale l’Assemblea
        dovrà tenersi dopo il rinvio, Finmeccanica si è impegnata ad astenersi dal votare per la nomina dei nuovi membri del consiglio di amministrazione della Società.
      </p>
</blockquote>
<p align="justify">
      Nel caso in cui l’ultima Condizione si avveri (o sia rinunciata) dopo la Data Limite relativa alla data nella quale l’Assemblea dovrà tenersi dopo il rinvio ai sensi di quanto sopra indicato, ma, in ogni caso, entro il termine finale indicato nel Contratto, Finmeccanica dovrà:
    </p>
<blockquote dir="ltr" style="MARGIN-RIGHT: 0px">
<p align="justify">
        a) entro 2 (due) Giorni Lavorativi dall’avveramento dell’ultima Condizione (ovvero dalla rinuncia alla stessa), fare in modo che Ansaldo STS pubblichi validamente l’avviso di convocazione di una nuova assemblea ordinaria dei soci da tenersi dopo 40 (quaranta) giorni e che abbia all’ordine del giorno, tra l'altro, la nomina di tutti i membri del consiglio di
        amministrazione a seguito delle dimissioni condizionate rassegnate dalla maggioranza dei membri del consiglio di amministrazione della Società (la "<b>Nuova Assemblea</b>"), nel rispetto delle disposizioni del TUF, di ogni altra legge applicabile e dello statuto della Società;
      </p>
<p align="justify">
        b) entro il termine ed con le modalità previste dal TUF, da ogni altra legge applicabile e dallo statuto della Società, depositare la Lista Hitachi;
      </p>
<p align="justify">
        c) alla Nuova Assemblea degli Azionisti da tenersi al Closing, dopo aver adempiuto a tutto quanto previsto dal TUF e da ogni altra legge applicabile e dallo statuto della Società al fine di poter esprimere validamente nella Nuova Assemblea il diritto di voto spettante a Finmeccanica in virtù delle Azioni STS dalla stessa detenute, votare a favore della Lista Hitachi con la
        totalità delle Azioni STS.
      </p>
</blockquote>
<p align="justify">
      Salvo quanto previsto ai precedenti punti (b) e (c), Hitachi ha il diritto di richiedere che la data del Closing, e dunque della Nuova Assemblea, sia posticipata al primo giorno del mese immediatamente successivo alla data prevista sub lettera (a) per la Nuova Assemblea e, in tale ipotesi, Finmeccanica si è impegnata a far sì che sia validamente convocata la Nuova Assemblea in
      modo tale che essa si tenga in tale primo giorno del mese.
    </p>
<p align="justify">
<b>B)</b> <u>Altre previsioni inerenti l’<i>Interim Period</i> e su base "<i>best effort</i>"</u>
</p>
<p align="justify">
      Le altre previsioni del Contratto che potrebbero essere considerate anche di natura parasociale, che sono state già comunicate in data 28 febbraio 2015 ai sensi dell'art. 122 del TUF e dell'art. 127 del RE e che di seguito si riportano, non hanno subito modifiche di alcun tipo per effetto dell’Accordo Modificativo e devono pertanto ritenersi immutate.
    </p>
<p align="justify">
<b>B1)</b> <u>Previsioni inerenti l’<i>Interim Period</i></u>
</p>
<p align="justify">
      Come di prassi in questo genere di operazioni, il Contratto prevede alcune clausole di c.d. <i>interim management</i> in base alle quali, tra la data di stipulazione del Contratto e il Closing, salvo previo consenso di Hitachi, Finmeccanica si è impegnata, ad esprimere voto contrario in relazione a (i) qualsiasi eventuale proposta di deliberazione dell’assemblea straordinaria di
      Ansaldo STS, incluse quelle relative ad operazioni straordinarie (quali, ad esempio, fusioni, scissioni, aumenti di capitale, riduzioni di capitale); (ii) qualsiasi eventuale proposta di deliberazione dell’assemblea di Ansaldo STS relativa a (x) distribuzioni di dividendi o riserve o altre distribuzioni, (y) operazioni aventi ad oggetto azioni di Ansaldo STS (inclusi ogni acquisto o
      atto dispositivo di azioni proprie).
    </p>
<p align="justify">
<b>B2)</b> <u>Ulteriori previsioni su base "<i>best effort</i>"</u>
</p>
<p align="justify">
      Pur non avendo assunto Finmeccanica l’obbligo di assicurare il risultato (o altrimenti di incorrere in costi, spese o altra forma di vincolo giuridicamente rilevante a tal fine) e quindi anche con l’espressa esclusione di alcun obbligo ai sensi dell’art. 1381 c.c., si ritiene, a meri fini informativi, di ricordare che durante lo stesso periodo di cui al punto B),
      Finmeccanica si è impegnata a compiere i propri migliori sforzi affinché: (i) Ansaldo STS conduca la propria attività e le proprie operazioni nei limiti della gestione ordinaria, in modo prudente e coerente con l’attività precedentemente svolta, e in linea con la buona prassi industriale ed i migliori <i>standard</i> di diligenza, in conformità alle
      applicabili disposizioni normative, in un’ottica di salvaguardia dei beni e dei rapporti giuridici (inclusi quelli inerenti l’esecuzione di lavori e gli investimenti di capitale) e non distribuisca acconti sui dividendi o realizzi altre distribuzioni, e affinché Ansaldo STS e le sue controllate rilevanti (i.e. Ansaldo STS France S.A.S., Ansaldo STS USA Inc., Ansaldo STS
      Australia PTY Ltd.) non pongano in essere una serie di attività non ordinarie indicate nel Contratto, quali a titolo esemplificativo: (i) modificare i propri atti costitutivi/statuti, (ii) approvare operazioni straordinarie, (iii) rinunciare a diritti o crediti spettanti in virtù delle associazioni temporanee di impresa di cui sono parti o recedere da tali rapporti, (iv)
      stipulare, modificare, estinguere alcun contratto con parti correlate ovvero effettuare qualsiasi pagamento in favore di parti correlate; (v) stipulare, modificare, estinguere alcun contratto con le rappresentanze sindacali e/o alcun contratto con dirigenti della società.
    </p>
<p align="justify">
<b>6. Durata e rinnovo delle pattuizioni relative ad Ansaldo STS</b>
</p>
<p align="justify">
      L’Accordo Modificativo non è un patto parasociale bensì un accordo modificativo del Contratto avente ad oggetto l’acquisizione di partecipazioni sociali della Società e che contiene, tra l’altro, alcune pattuizioni (in parte modificate dall’Accordo Modificativo, come sopra evidenziato), funzionali all’esecuzione dell’Operazione, che
      potrebbero essere astrattamente considerate come pattuizioni aventi natura parasociale. Le pattuizioni in questione sono destinate ad esaurire la loro efficacia ad esito del loro adempimento. Non sono previste clausole di rinnovo di tali previsioni.
    </p>
<p align="justify">
      Ove le pattuizioni in questione fossero ritenute pattuizioni di natura parasociale ai sensi dell’art. 122 del TUF, gli impegni ivi contenuti dovranno intendersi come aventi una durata pari a tre anni dalla data di sottoscrizione del Contratto.
    </p>
<p align="justify">
<b>7. Deposito del Patto</b>
</p>
<p align="justify">
      Le pattuizioni relative ad Ansaldo STS di cui all’Accordo Modificativo sono state depositate presso l'Ufficio del Registro delle Imprese di Genova in data 30 luglio 2015, prot. n. PRA/36954/2015/CGEAUTO.
    </p>
<p align="justify">
<b>8. Ulteriori informazioni</b>
</p>
<p align="justify">
      L’Accordo Modificativo non prevede l’istituzione di alcun organo del patto parasociale.
    </p>
<p align="justify">
      L’Accordo Modificativo non contiene obblighi di deposito delle azioni.
    </p>
<p align="center">
      ***
    </p>
<p align="justify">
      La presente comunicazione è effettuata da Ansaldo STS a seguito di richiesta congiunta di Hitachi e Finmeccanica.
    </p>
<p align="justify">
      L’estratto delle pattuizioni di cui sopra aventi ad oggetto la Società, pubblicato ai termini e sensi di legge sul quotidiano "Milano Finanza" in data odierna, è disponibile sul sito internet della stessa all’indirizzo <u>http://www.ansaldo-sts.com/it/governance/patti-parasociali</u> nonché presso il meccanismo di stoccaggio centralizzato autorizzato
      "NIS-Storage", accessibile dal sito <a href="http://www.emarketstorage.com"><u><font color="#0066cc">www.emarketstorage.com</font></u></a>
</p>
<p>
      31 luglio 2015
    </p>
<p align="justify">
<strong>[AAF.1.15.2]