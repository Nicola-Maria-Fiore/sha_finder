<html>
<head>
<title>
      INTERPUMP GROUP SPA
    </title>
<meta content="stp" name="subjectList"/>
<meta content="115941" name="linkid"/>
<meta content="INTERPUMP GROUP SPA - Estratto del patto parasociale" name="Description"/>
<meta content="stpatti" name="ss_family"/>
<meta content="INTERPUMP GROUP SPA" name="SOCIETA"/>
<meta content="stpatti" name="ss_table"/>
<meta content="2015-11-12" name="date"/>
<meta content="N;paladini;1400251771708" name="synchro"/>
<meta content="142707" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<b>INTERPUMP GROUP S.P.A.</b>
</p>
<p>
      Sergio Erede (nato a Firenze il 14 agosto 1940), Giovanni Cavallini (nato a Milano il 28 dicembre 1950), Fulvio Montipò (nato a Baiso (RE) il 22 ottobre 1944), Leila Montipò (nata a Reggio Emilia il 29 ottobre 1968), Laura Montipò (nata a Reggio Emilia l'8 dicembre 1969), Tamburi Investment Partners S.p.A. (con sede in Via Pontaccio, 10, Milano), B. Group S.p.A. (con sede
      in Piazza San Domenico, 9, Bologna), Rover International S.A. (con sede in 19-21 Boulevard du Prince Henry, Luxembourg) e FinRoss S.p.A. (con sede in Via Collegio di Spagna, 7, Bologna) comunicano quanto segue:
    </p>
<p>
<strong>1. Tipo del patto e relative finalità</strong>
</p>
<p>
      In in data 23 luglio 2003 Sergio Erede, Giovanni Cavallini, Fulvio Montipò, Leila Montipò, Laura Montipò, Tamburi Investment Partners S.p.A., B. Group S.p.A., Rover International S.A. e FinRoss S.p.A. (i "Partecipanti") hanno stipulato un patto di sindacato denominato " <em>Sindacato di azioni ordinarie Interpump Group S.p.A.</em> " (il "Patto")
      finalizzato ad assicurare uniformità e continuità di indirizzo nella gestione della Interpump Group S.p.A. (la "Società").
    </p>
<p>
<strong>2. Soggetti partecipanti al Patto e sua composizione</strong>
</p>
<p>
      Il Patto ha ad oggetto n 12.403.500 azioni ordinarie della Società, corrispondenti al 14,845% del capitale sociale della Società, che è suddiviso in n 83.551.250 azioni ordinarie.
    </p>
<p>
      L'ammontare delle azioni sindacate risulta dalla seguente tabella:
    </p>
<table cellpadding="2" class="resultTable2" width="980">
<tbody>
<tr valign="top">
<td class="resultTD2" width="64">
<strong>n.</strong>
</td>
<td class="resultTD2" width="269">
<strong>Partecipante o gruppo di Partecipanti</strong>
</td>
<td class="resultTD2" width="147">
<strong>n.  di azioni sindacate</strong>
</td>
<td class="resultTD2" width="221">
<strong>% su tot. azioni della Società</strong>
</td>
<td class="resultTD2" width="245">
<strong>% su tot. azioni sindacate</strong>
</td>
</tr>
<tr valign="top">
<td class="resultTD2" width="64">
            1
          </td>
<td class="resultTD2" width="269">
            Sergio Erede
          </td>
<td class="resultTD2" width="147">
<p align="right">
              835.000
            </p>
</td>
<td class="resultTD2" width="221">
<p align="right">
              O,999%
            </p>
</td>
<td class="resultTD2" width="245">
<p align="right">
              6,732%
            </p>
</td>
</tr>
<tr valign="top">
<td class="resultTD2" width="64">
            2
          </td>
<td class="resultTD2" width="269">
            Giovanni Cavallini
          </td>
<td class="resultTD2" width="147">
<p align="right">
              800.000
            </p>
</td>
<td class="resultTD2" width="221">
<p align="right">
              O,957%
            </p>
</td>
<td class="resultTD2" width="245">
<p align="right">
              6,45%
            </p>
</td>
</tr>
<tr valign="top">
<td class="resultTD2" width="64">
            3
          </td>
<td class="resultTD2" width="269">
            - Dott. Fulvio Montipò<br/>
            - Leila Montipò<br/>
            - Laura Montipò<br/>
</td>
<td class="resultTD2" width="147">
<p align="right">
              - 1.628.500<br/>
              - 410.000<br/>
              - 410.000<br/>
              tot. 2.448.500
            </p>
</td>
<td class="resultTD2" width="221">
<p align="right">
              - 1,949%<br/>
              - O,491%<br/>
              - O,491%<br/>
              2,931%
            </p>
</td>
<td class="resultTD2" width="245">
<p align="right">
              - 13,129%<br/>
              - 3,305%<br/>
              - 3,305%<br/>
              19,739%
            </p>
</td>
</tr>
<tr valign="top">
<td class="resultTD2" width="64">
            4
          </td>
<td class="resultTD2" width="269">
            Tamburi Investment Partners S.p.A.
          </td>
<td class="resultTD2" width="147">
<p align="right">
              2.500.000
            </p>
</td>
<td class="resultTD2" width="221">
<p align="right">
              2,992%
            </p>
</td>
<td class="resultTD2" width="245">
<p align="right">
              20,156%
            </p>
</td>
</tr>
<tr valign="top">
<td class="resultTD2" width="64">
            5
          </td>
<td class="resultTD2" width="269">
            B. Group S.p.A.
          </td>
<td class="resultTD2" width="147">
<p align="right">
              2.500.000
            </p>
</td>
<td class="resultTD2" width="221">
<p align="right">
              2,992%
            </p>
</td>
<td class="resultTD2" width="245">
<p align="right">
              20,156%
            </p>
</td>
</tr>
<tr valign="top">
<td class="resultTD2" width="64">
            6
          </td>
<td class="resultTD2" width="269">
            Rover International S.A.
          </td>
<td class="resultTD2" width="147">
<p align="right">
              2.500.000
            </p>
</td>
<td class="resultTD2" width="221">
<p align="right">
              2,992%
            </p>
</td>
<td class="resultTD2" width="245">
<p align="right">
              20,156%
            </p>
</td>
</tr>
<tr valign="top">
<td class="resultTD2" width="64">
            7
          </td>
<td class="resultTD2" width="269">
            FinRoss S.p.A.
          </td>
<td class="resultTD2" width="147">
<p align="right">
              820.000
            </p>
</td>
<td class="resultTD2" width="221">
<p align="right">
              0,981%
            </p>
</td>
<td class="resultTD2" width="245">
<p align="right">
              6,611%
            </p>
</td>
</tr>
<tr valign="top">
<td class="resultTD2" width="64">
<strong>Totale</strong>
</td>
<td class="resultTD2" width="269">
             
          </td>
<td class="resultTD2" width="147">
<p align="right">
<strong>12.403.500</strong>
</p>
</td>
<td class="resultTD2" width="221">
<p align="right">
<strong>14,845%</strong>
</p>
</td>
<td class="resultTD2" width="245">
<p align="right">
<strong>100%</strong>
</p>
</td>
</tr>
</tbody>
</table>
<p>
      In caso di aumento di capitale della Società, gratuito o a pagamento, le azioni di nuova emissione ricevute o sottoscritte dai Partecipanti in relazione alle azioni sindacate di rispettiva proprietà si intenderanno anch'esse automaticamente soggette agli obblighi stabiliti nel Patto.
    </p>
<p>
      Previa delibera autorizzativa assunta dalla Direzione del Patto (di cui al § 5) con il voto favorevole di almeno cinque dei suoi sette membri, potranno essere apportate al sindacato, dai Partecipanti o da terzi, ulteriori azioni della Società, purché l'apporto non comporti il superamento dei limiti stabiliti dalle disposizioni vigenti oltre i quali i Partecipanti
      sarebbero tenuti ad effettuare un'offerta pubblica di acquisto e sempreché, qualora l'apportante sia un terzo, la Direzione abbia espresso il relativo gradimento.
    </p>
<p>
      I Partecipanti possono liberamente detenere, acquisire e trasferire in qualsiasi forma azioni non apportate al Patto. Ai sensi dell'art. 120 del regolamento adottato dalla Consob con delibera n. 11971 del 14 maggio 1999, si precisa che Giovanni Cavallini detiene, oltre alle azioni sindacate indicate alla riga 2 della tabella che precede, n. 684.250 azioni ordinarie della Società,
      corrispondenti allo 0,819% del capitale sociale, non oggetto del Patto; pertanto, Giovanni Cavallini detiene complessivamente n. 1.484.250 azioni ordinarie della Società, corrispondenti al 1,776% del capitale sociale. Si precisa inoltre che Tamburi Investment Partners S.p.A. detiene azioni ordinarie della Società non sindacate, come da comunicazione effettuata alla Consob ai sensi
      dell' dell'art. 120 del d. lgs. 24.2.1998 n 58.
    </p>
<p>
      Non esistono altri patti parasociali tra i Partecipanti.
    </p>
<p>
<strong>3. Esistenza di vincoli alla cessione delle azioni sindacate</strong>
</p>
<p>
      Il Patto contiene le seguenti principali disposizioni rilevanti ai sensi dell'art. 122, 5 comma, lett. b) del d. lgs. 24.2.1998 n 58.
    </p>
<p>
      (1) Per l'intera durata del Patto ciascun Partecipante si obbliga a non vendere né altrimenti trasferire, né ad altri Partecipanti (salvo quanto indicato al § 3(2)) né a terzi (salvo quanto indicato al § 3(4)), la proprietà o la disponibilità delle azioni sindacate.
    </p>
<p>
      (2) La vendita da un Partecipante ad uno o più Partecipanti di azioni sindacate è ammessa purché avvenga fuori dal MTA o sul mercato dei blocchi, nel rispetto del diritto di prelazione degli altri Partecipanti, ed il cessionario subentri negli obblighi stabiliti nel Patto. Il diritto di prelazione non spetta in caso di trasferimento delle azioni sindacate a società
      controllate dal Partecipante, ovvero al coniuge, agli ascendenti o ai discendenti del Partecipante, sempreché il cessionario subentri negli obblighi stabiliti nel Patto. Le azioni sindacate sono liberamente trasferibili <em>mortis causa</em> e gli eredi e i successori del Partecipante subentreranno automaticamente nel Patto.
    </p>
<p>
      (3) In caso di aumento del capitale della Società mediante emissione a pagamento di azioni o di altri strumenti finanziari che diano diritto di sottoscrivere o acquisire azioni della Società, qualora un Partecipante intenda cedere diritti di opzione o di sottoscrizione o gli altri diritti spettanti alle azioni sindacate di sua proprietà, gli altri Partecipanti avranno diritto
      di prelazione nell'acquisto di tali diritti.
    </p>
<p>
      (4) Qualora pervenga al Presidente della Direzione un'offerta per l'acquisto di tutte le azioni sindacate e la Direzione consideri l'offerta conveniente con delibera assunta con il voto favorevole di almeno cinque dei suoi sette membri: (i) i Partecipanti i cui rappresentanti in Direzione abbiano giudicato l'offerta conveniente saranno tenuti a co-vendere all'offerente
      le azioni sindacate di rispettiva proprietà, alle condizioni offerte, mentre (ii) gli altri Partecipanti saranno liberi di non accettare l'offerta, ma in tal caso rimarranno obbligati a rispettare il divieto temporaneo di alienazione delle azioni sindacate di loro proprietà di cui al § 3(1) fino all'assemblea ordinaria che approverà il bilancio della Società
      relativo all'esercizio 2004.
    </p>
<p>
      (5) I Partecipanti possono costituire in pegno le azioni sindacate di rispettiva proprietà, purché sia riservato loro il diritto di voto.
    </p>
<p>
<strong>4. Contenuto del Patto</strong>
</p>
<p>
<u>Sindacato di voto</u>
</p>
<p>
      Il Patto contiene le seguenti principali disposizioni rilevanti ai sensi dell'art. 122, 1 comma, del d. lgs. 24.2.1998 n 58.
    </p>
<p>
      (1) E' principio condiviso da tutti i Partecipanti che la gestione della Società debba avvenire con continuità rispetto al passato, anche con riferimento alla politica di crescita interna ed esterna ed alla politica dei dividendi.
    </p>
<p>
      (2) Ciascuno dei Partecipanti si impegna a: (i) esprimere il proprio voto nell'assemblea ordinaria della Società, tramite delega conferita al Presidente della Direzione, in modo tale da far sì che - per quanto possibile tenuto conto della circostanza che le azioni sindacate non consentono di garantire tale risultato - la nomina degli amministratori e dei sindaci avvenga in
      conformità al § 3(3); (ii) fare quanto nelle proprie possibilità affinché nelle nomine degli organi sociali di cui ai §§ 3(4), 3(5) e 3(6) gli amministratori della Società deliberino in conformità a quanto ivi stabilito.
    </p>
<p>
      (3) I Partecipanti convengono che, ove ciò risulti possibile mediante il voto espresso con le azioni sindacate, il consiglio di amministrazione della Società sarà formato dai sette componenti di seguito indicati: (i) Sergio Erede, Presidente, e Giovanni Cavallini, Vice-Presidente; (ii) Fulvio Montipò, quale amministratore designato anche da Leila Montipò e Laura
      Montipò; (iii) Giancarlo De Martis, quale amministratore designato da B. Group S.p.A.; (iv) Giuseppe Ferrero, quale amministratore designato da Rover International S.A.; (v) Marco Reboa, quale amministratore indipendente designato congiuntamente da Sergio Erede, Giovanni Cavallini, Fulvio Montipò, Leila Montipò e Laura Montipò; (vi) Roberto Tunioli, quale amministratore
      indipendente designato da Finross S.p.A.
    </p>
<p>
      (4) In caso di dimissioni o cessazione per altra causa di uno o più degli amministratori della Società, ciascuno dei Partecipanti farà quanto nelle proprie possibilità affinché il consiglio di amministrazione coopti nuovi amministratori in modo tale da riflettere la composizione del consiglio di cui al precedente § 3(3).
    </p>
<p>
      (5) Ciascuno dei Partecipanti farà quanto nelle proprie possibilità affinché il comitato di controllo interno della Società sia composto da due amministratori indipendenti e da Giuseppe Ferrero.
    </p>
<p>
      (6) Ciascuno dei Partecipanti farà quanto nelle proprie possibilità affinché il comitato per la remunerazione degli amministratori e dell'alta direzione della Società sia composto da Sergio Erede e da Giancarlo De Martis quali amministratori non esecutivi, e da Giovanni Cavallini.
    </p>
<p>
<u>Patto di consultazione</u>
</p>
<p>
      Il Patto contiene le seguenti disposizioni rilevanti ai sensi dell'art. 122, 5 comma, lett. a) del d. lgs. 24.2.1998 n 58.
    </p>
<p>
      Sulle materie diverse dalla nomina degli amministratori e dei sindaci della Società, i rappresentanti dei Partecipanti nella Direzione si consulteranno preventivamente al fine di proporre ai Partecipanti di adottare una linea comune, fermo restando che i Partecipanti avranno facoltà di esercitare liberamente nell'assemblea della Società il diritto di voto spettante alle
      azioni sindacate di rispettiva proprietà.
    </p>
<p>
<strong>5. Organi del sindacato e loro compiti, composizione e funzionamento</strong>
</p>
<p>
      Il sindacato è gestito da una direzione (la "Direzione") formata da sette membri: Sergio Erede, Giovanni Cavallini, Fulvio Montipò (designato anche da Leila Montipò e Laura Montipò), Giovanni Tamburi (designato da Tamburi Investment Partners S.p.A.), Giancarlo De Martis (designato da B. Group S.p.A.), Giuseppe Ferrero (designato da Rover International S.A.) ed
      Edoardo Rossetti (designato da Finross S.p.A.).
    </p>
<p>
      Giovanni Tamburi è stato nominato Presidente della Direzione ed Edoardo Rossetti Vice-Presidente con funzioni vicarie.
    </p>
<p>
      La Direzione si riunisce prima delle assemblee della Società per deliberare sulla nomina degli amministratori e/o dei sindaci e perché i suoi membri possano consultarsi sulle altre materie poste all'ordine del giorno e, ove possibile, proporre ai Partecipanti di adottare una linea comune; inoltre la Direzione si riunisce per decidere sull'ammissione di nuovi Partecipanti o
      sull'apporto al sindacato di nuove azioni, ed ogni volta che debba assumere altre deliberazioni o il Presidente lo ritenga opportuno ovvero ne facciano richiesta almeno due membri della Direzione.
    </p>
<p>
      La Direzione delibera a maggioranza dei membri intervenuti, salve le diverse maggioranze indicate ai §§ 2 e 3(4).
    </p>
<p>
<strong>6. Soggetti che possono, tramite il Patto, esercitare il controllo sulla Società</strong>
</p>
<p>
      Non vi è nessun soggetto che singolarmente esercita il controllo sulla Società.
    </p>
<p>
<strong>7. Deposito delle azioni</strong>
</p>
<p>
      Ciascun Partecipante potrà depositare le azioni sindacate presso uno o più intermediari abilitati liberamente prescelti.
    </p>
<p>
<strong>8. Durata, diritti di recesso e di esclusione</strong>
</p>
<p>
      Il Patto ha durata fino all'assemblea ordinaria che approverà il bilancio della Società dell'esercizio 2004.
    </p>
<p>
      Il Patto cesserà qualora, per effetto di recessi o di risoluzioni o per qualsiasi altra ragione, risultino sindacate azioni in misura inferiore al 10 % del capitale sociale della Società.
    </p>
<p>
      Giovanni Cavallini avrà diritto di recedere immediatamente dal Patto qualora il consiglio di amministrazione della Società revochi o restringa significativamente le deleghe attualmente conferitegli quale amministratore delegato.
    </p>
<p>
      Fulvio Montipò, Leila Montipò e Laura Montipò avranno diritto di recedere immediatamente dal Patto qualora il consiglio di amministrazione della Società revochi o restringa significativamente le deleghe attualmente conferite a Fulvio Montipò quale amministratore delegato.
    </p>
<p>
      In caso di mancato conferimento della delega al Presidente della Direzione per l'esercizio del voto nelle assemblee della Società per la nomina degli amministratori e/o dei sindaci il Patto potrà essere automaticamente risolto con riferimento al Partecipante inadempiente, che sarà pertanto escluso dal Sindacato, su conforme decisione della Direzione.
    </p>
<p>
      Non sono previste penali per l'inadempimento degli obblighi assunti con il Patto.
    </p>
<p>
<strong>9. Deposito del Patto</strong>
</p>
<p>
      Il Patto è stato depositato presso il Registro delle Imprese di Reggio Emilia mediante trasmissione in via telematica in data 25 luglio 2003.
    </p>
<p>
      26 luglio 2003
    </p>
<p>
<b>[IO.1.03.1]