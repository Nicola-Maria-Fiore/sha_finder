<html>
<head>
<title>
      IT HOLDING SPA - Estratto dei patti parasociali
    </title>
<meta content="stp" name="subjectList"/>
<meta content="147349" name="linkid"/>
<meta content="IT HOLDING SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="IT HOLDING SPA" name="societa"/>
<meta content="stpatti" name="ss_table"/>
<meta content="2006-03-04" name="date"/>
<meta content="stpatti" name="tipo"/>
<meta content="N;gloria;1139486381432" name="synchro"/>
<meta content="151025" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b> 
    </p>
<p align="center">
<b>IT HOLDING S.P.A.</b>
</p>
<p align="left">
      Si rende noto che in data 10 settembre 1997 sono stati stipulati tra la PA Investments S.A. ("PA Investments") e i Sig.ri Antonio Arcaro e Giancarlo Di Risio, membri del Consiglio di Amministrazione di Ittierre Holding S.p.a. ("Ittierre Holding"),due contratti aventi ad oggetto il trasferimento di azioni Ittierre Holding.
    </p>
<p align="left">
      In virtù di tali contratti:
    </p>
<p align="left">
      1.  PA Investment ha ceduto a ciascuno dei Sig.ri Arcaro e Di Risio n. 403.900 azioni Ittierre Holdingpari complessivamente allo 0,4% del capitale sociale attuale;
    </p>
<p align="left">
      2.  i Sig.ri Arcaro e Di Risio hanno concesso a PA Investments un'opzione d'acquisto sulle azioni in questione che potrà essere esercitata non prima del 10 agosto 2002 e non oltre il 10 settembre 2002;
    </p>
<p align="left">
      3.  in deroga a quanto previsto al punto 2., l'opzione d'acquisto potrà essere esercitata da PA Investments anche prima del termine iniziale del 10 agosto 2002 qualora per qualunque motivo e anche temporaneamenteil Sig. Arcaro o il Sig. Di Risio, ciascuno per quanto attiene al proprio contratto,dovessero cessare dalla carica di amministratore di Ittierre Holding, salvo i
      casi di cessazione per causa di morte e/o invalidità permanente;
    </p>
<p align="left">
      4. i Sig.riArcaro e Di Risio si sono impegnati a non trasferire le azioni oggetto dei rispettivi contratti fino alla scadenza del termine finale per l'esercizio dell'opzione di cui al punto 2.;
    </p>
<p align="left">
      5. I certificati relativi alle azioni oggetto dei contratti devono essere depositati presso la società fiduciaria Cofircont Compagnia Fiduciaria S.p.A., impregiudicato l'esercizio da parte dei Sig.ri Arcaro e Di Risio dei propri diritti di socio.
    </p>
<p align="left">
      Si rende altresì  noto che, in occasione di un'offerta ad alcuni dipendenti nominativamente individuati di Ittierre Holding e delle controllate italiane, effettuata tra il 7 e il 13 ottobre 1997, ai sensi dell'art. 4, lett. f) del Regolamento CONSOB n. 6430 del 26 agosto 1992, PA Investments ha concluso con i dipendenti che hanno aderito all'offerta dei contratti
      aventi ad oggetto il trasferimento di azioni Ittierre Holding. Tale offerta era finalizzata a premiare la fedeltà di tali dipendenti ed incoraggiarne la loro permanenza nel gruppo facente capo alla Ittierre Holding. In virtù di tali contratti:
    </p>
<p align="left">
      a. sono state vendute a 272 dipendenti complessivamente n. 1.236.000 azioni Ittierre Holding pari allo 0,6% del capitale sociale attuale;
    </p>
<p align="left">
      b. i dipendenti si sono impegnati a non vendere o altrimenti trasferire a terzi le azioni acquistate nell'ambito dell'offerta fino al 31 ottobre 2000;
    </p>
<p align="left">
      c. i dipendenti hanno, inoltre, accordato a PA Investments un'opzione sulle azioni acquistate nell'ambito dell'offerta che potrà essere esercitata qualora il loro rapporto di lavoro con una società del Gruppo Ittierre dovesse cessare entro il 13 ottobre 2000, per qualsiasi ragione, salvo i casi di decesso, invalidità permanente e pensionamento;
    </p>
<p align="left">
      d. le azioni acquistate nell'ambito dell'offerta devono essere depositate, fino alla scadenza del diritto di opzione di PA Investments, presso la società fiduciaria Cofircont Compagnia Fiduciaria S.p.A. la quale custodirà i certificati azionari anche nell'interesse di PA Investments, senza pregiudizio alcuno per l'esercizio da parte dei dipendenti dei diritti di
      socio di Ittierre Holding.
    </p>
<p align="left">
      28 Novembre 1997
    </p>
<p align="left">
<b>[IL.1.97.1]