/b>
</p>
<p align="justify">
<strong>Patto sciolto in data 6 agosto 2009 con pubblicazione effettuata in data 8 agosto 2009</strong>
</p>
<hr/>
<p align="center">
       <strong>AC PARTNERS S.P.A.</strong>
</p>
<p align="center">
      Premesso che:
    </p>
<p align="justify">
      (a) AC Partners S.p.A., società di diritto italiano, con sede in Milano, Foro Buonaparte 70, capitale sociale di Euro 324.422,00, codice fiscale e numero di iscrizione al Registro delle Imprese di Milano 04732490968 (di seguito, “<strong>AC</strong>”), detiene il 48,7% circa del capitale sociale dell’emittente Trevisan Cometal S.p.A., società di diritto
      italiano, con sede in Verona, via Meucci n. 4, capitale sociale di Euro 28.206.839,00 i.v., codice fiscale e numero di iscrizione al Registro delle Imprese di Verona 03159500234 (di seguito, “<strong>Trevisan</strong>”);
    </p>
<p align="justify">
      (b) in data 2 luglio 2009, AC e Trevisan, da un lato, ed il signor Natale Rizzini, il signor Marco Spallarossa ed il signor Ermen Minari (nell’insieme, gli “<strong>Investitori</strong>”), dall’altro lato, hanno sottoscritto un accordo quadro vincolante, avente ad oggetto l’impegno degli Investitori a porre in essere un’operazione di
      ricapitalizzazione della Società (l’“<strong>Accordo Quadro</strong>”);
    </p>
<p align="justify">
      (c) l’Accordo Quadro prevede alcuni impegni di AC relativi all’esercizio del proprio diritto di voto nell’assemblea di Trevisan che sarà convocata per dare esecuzione all’Accordo Quadro (il “<strong>Patto Parasociale</strong>”);
    </p>
<p align="justify">
      (d) l’efficacia dell’Accordo Quadro e, di conseguenza, del Patto Parasociale, è subordinata all’avveramento di una serie di condizioni sospensive in esso contenute.
    </p>
<p align="justify">
      (AC, Trevisan e gli Investitori, collettivamente, le “<strong>Parti</strong>”)
    </p>
<p align="center">
      Tutto ciò premesso
    </p>
<p align="justify">
      si illustra qui di seguito il contenuto delle disposizioni più rilevanti del Patto Parasociale.
    </p>
<p align="justify">
<strong>1. Società i cui strumenti sono oggetto del Patto Parasociale.</strong><br/>
      Il Patto Parasociale ha ad oggetto alcuni impegni di AC relativi all’esercizio del proprio diritto di voto nell’assemblea di Trevisan che sarà convocata per dare esecuzione all’Accordo Quadro.
    </p>
<p align="justify">
<strong>2. Azioni oggetto del Patto Parasociale.<br/>
</strong>Le azioni oggetto del Patto Parasociale sono le n. 13.752.471 azioni di Trevisan detenute da AC, complessivamente pari, alla data del presente comunicato, al 48,7% circa del capitale sociale nonché le eventuali ed ulteriori azioni di Trevisan di cui AC avrà la disponibilità di voto alla data dell’assemblea di Trevisan che delibererà l’Aumento di
      Capitale (così come definito nell’Accordo Quadro)(<strong>*</strong>)  (la “Partecipazione di AC”).
    </p>
<p align="justify">
<strong>3. Soggetti aderenti al Patto Parasociale.</strong><br/>
      I partecipanti al Patto Parasociale sono i seguenti:<br/>
      - AC Partners S.p.A., con sede in Milano, Foro Buonaparte 70, capitale sociale di Euro 324.422,00, iscritta presso il Registro delle Imprese di Milano al n. 04732490968;<br/>
      - Trevisan Cometal S.p.A., con sede in Verona, via Meucci n. 4, capitale sociale di Euro 28.206.839,00, iscritta presso il Registro delle Imprese di Verona al n. 03159500234;<br/>
      - Natale Rizzini, nato a Cellatica (BS), il 25 dicembre 1943, residente a Gussago (BS), via Manica 8/B, C.F. RZZNTL43T25C439O;<br/>
      - Marco Spallarossa, nato a Pavia, il 7 maggio 1951, residente in Pavia, Via Porta Damiani 18, C.F. SPLMRC51E07G388D;<br/>
      - Ermen Minari, nato a Brescello (RE), il 3 ottobre 1949, residente in Via Valleverde 36, Rastignano (BO), C.F. MNRRMN49R03B156L.
    </p>
<p align="justify">
<strong>4. Contenuto del Patto Parasociale.</strong><br/>
      AC si impegna a votare (a) in sede di assemblea straordinaria di Trevisan, previa ricezione del consenso del creditore pignoratizio che vanta un pegno sulla Partecipazione di AC, a favore (i) dell’Aumento di Capitale (così come definito nell’Accordo Quadro), (ii) delle modifiche statutarie previste nell’ordine del giorno della medesima adunanza assembleare e (iii)
      dell’emissione del Prestito Obbligazionario (così come definito nell’Accordo Quadro) e (b) in sede di assemblea ordinaria a favore (i) dell’esonero di responsabilità degli amministratori e dei sindaci dimissionari per l’operato dagli stessi svolto nell’ambito della loro carica e della rinuncia all’azione di responsabilità nei confronti
      degli stessi, nonché della manleva degli stessi per gli atti compiuti in esecuzione dell’Accordo Quadro e (ii) della nomina dei consiglieri di amministrazione e sindaci su indicazione degli Investitori.
    </p>
<p align="justify">
<strong>5. Durata del Patto Parasociale.<br/>
</strong>Il Patto Parasociale sarà efficace dalla data di avveramento di tutte le condizioni sospensive previste dall’Accordo Quadro e sarà valido ed efficace sino all’adempimento, da parte di AC, degli impegni di cui al precedente punto sub 4 del presente comunicato (i.e. fino alla data dell’assemblea di Trevisan che sarà convocata per dare esecuzione
      all’Accordo Quadro).
    </p>
<p align="justify">
<strong>6. Deposito del Patto Parasociale.<br/>
</strong>Il Patto Parasociale verrà depositato entro il termine previsto dall’art. 122 del Testo Unico presso l’Ufficio del Registro delle Imprese di Verona.
    </p>
<p align="justify">
      (<strong>*</strong>) Ai sensi dell’Accordo Quadro, AC si è impegnata ad acquisire la disponibilità di un numero di azioni di Trevisan che le consentano di giungere e disporre, entro la data dell’Esecuzione (così come definita nell’Accordo Quadro) del diritto di voto in misura pari al 50% + 1 del capitale votante di Trevisan.
    </p>
<p align="justify">
      10 luglio 2009
    </p>
<p align="justify">
<strong>[TG.6.09.1]