/b>
</p>
<hr/>
<p align="center">
<strong>SEAT - PAGINE GIALLE S.P.A.</strong>
</p>
<p align="center">
      capitale sottoscritto e versato € 247.538.714,46<br/>
      sede Legale in Milano, Via Grosio n. 10/8; sede secondaria in Torino, Via Aurelio Saffi, n. 18<br/>
      iscrizione nel Registro delle Imprese di Milano n. 0403139068
    </p>
<p align="center">
      Premesso che:
    </p>
<blockquote>
<p align="left">
        (a) Société de Partecipations Silver S.A., società di diritto lussemburghese, con sede in Boulevard du Prince Henri, n. 19-21, L-1724 Luxembourg, iscritta al Registre de commerce et des sociétés del Lussemburgo al n. B. 94136 (di seguito "Silver S.A."), detiene l'intero capitale sociale (meno un'azione) di Sub Silver S.A., società di diritto
        lussemburghese, la quale, a sua volta, detiene l'intero capitale sociale di Spyglass S.p.A., società di diritto italiano, la quale, a sua volta, infine, detiene l'intero capitale sociale di Silver S.p.A.;
      </p>
<p align="left">
        (b) Silver S.p.A. detiene una partecipazione pari al 61,47% dell'intero capitale sociale di SEAT Pagine Gialle S.p.A. (di seguito la "Società");
      </p>
<p align="left">
        (c) alla data odierna il Sig. Luca Majocchi ricopre la carica di amministratore delegato della Società;
      </p>
</blockquote>
<p align="center">
      tutto ciò premesso
    </p>
<p align="left">
      si rende noto che, in data 20 settembre 2003, Silver S.A. e il Sig. Luca Majocchi (di seguito, collettivamente, le "Parti") hanno stipulato un accordo relativo alla carica di amministratore delegato della Società (l' <strong>"Accordo"</strong> ).
    </p>
<p align="left">
<strong>1.Società i cui strumenti finanziari sono oggetto dell'Accordo.</strong>
</p>
<p align="left">
      L'Accordo riguarda dunque la Società, il cui capitale sociale è detenuto da Silver S.p.A. quanto a n. 5.071.777.870 azioni ordinarie, rappresentative del 62,50% del capitale sociale ordinario e del 61,47% dell'intero capitale sociale. Silver S.p.A. ha, peraltro, raccolto ulteriori 2.173.868 azioni ordinarie della Società, pari allo 0,026788% del capitale sociale
      ordinario e allo 0,026346% dell'intero capitale sociale, in esito all'offerta pubblica di acquisto conclusasi in data 19 settembre 2003 (il dato è soggetto a verifica ulteriore da parte dell'intermediario incaricato del coordinamento della raccolta delle adesioni. Il dato definitivo sarà pubblicato su questo giornale in data 24 settembre 2003). Il trasferimento in
      proprietà a Silver S.p.A. di queste ulteriori azioni ordinarie della Società avverrà in data 29 settembre 2003.
    </p>
<p align="left">
<strong>2.Soggetti aderenti all'Accordo.</strong>
</p>
<p>
      L'Accordo è stipulata tra Société de Partecipations Silver S.A. e il Sig. Luca Majocchi. Si specifica che il Sig. Luca Majocchi detiene una partecipazione pari allo 0,10% nel capitale sociale di Silver S.A.
    </p>
<p>
<strong>3. Contenuto dell'Accordo.</strong>
</p>
<p>
      L'Accordo contempla, tra l'altro:
    </p>
<blockquote>
<p>
        (a) l'obbligo di Silver S.A. a fare in modo che il Sig. Luca Majocchi ricopra la carica di amministratore delegato della Società per l'intera durata dell'Accordo, in conformità ai termini ivi previsti (salvo soltanto il caso in cui ricorra una giusta causa di revoca). E' altresì prevista una penale a carico della Società per il caso in cui il Sig. Luca
        Majocchi sia revocato dalla carica in difetto di giusta causa;
      </p>
<p>
        (b) l'obbligo del Sig. Luca Majocchi a ricoprire la carica di amministratore delegato della Società per l'intera durata dell'Accordo, in conformità ai termini ivi previsti (salvo soltanto il caso in cui ricorra un impedimento fisico o mentale permanente). E' altresì prevista una penale a carico del Sig. Luca Majocchi per il caso di dimissioni o di revoca in
        presenza di una giusta causa.
      </p>
</blockquote>
<p>
      L'Accordo, inoltre, prevede un obbligo di non concorrenza a carico del Sig. Luca Majocchi fino alla scadenza del secondo anno successivo alla cessazione dell'incarico.
    </p>
<p>
<strong>4. Durata dell'Accordo</strong>
</p>
<p>
      L'Accordo avrà effetto dalla data di stipulazione fino (1) al 8 agosto 2009 o fino alla data ultima, se anteriore, a cui debba essere limitata la durata del presente accordo per effetto dell'applicazione di norme imperative di legge ovvero, (2) se anteriore, fino alla data in cui la partecipazione al capitale ordinario della Società indirettamente detenuta da Silver S.A.
      si riduca al di sotto di una percentuale tale per cui Silver S.A. cessi di avere il controllo, di diritto o di fatto, sulla Società.
    </p>
<p>
      L'Accordo sostituisce integralmente il precedente accordo stipulato tra le Parti in data 4 agosto 2003 relativamente allo stesso oggetto (del quale è stata data notizia nel documento di offerta relativo all'OPA promossa da Silver S.p.A. sulla Società, pubblicato in data 31 agosto 2003), il quale deve quindi intendersi definitivamente risolto in via consensuale con effetto
      retroattivo.
    </p>
<p>
<strong>5. Deposito dell'Accordo</strong>
</p>
<p>
      L'Accordo verrà depositato in data odierna presso l'Ufficio del Registro delle Imprese di Milano.
    </p>
<p align="center">
<strong>* * *</strong>
</p>
<p>
      La presente pubblicazione è effettuata anche, per quanto occorrer possa, ai sensi e per gli effetti dell'art. 122 del D. Lgs. N. 58/98.
    </p>
<p>
      22 settembre 2003
    </p>
<p>
<strong>[SK.5.03.1]