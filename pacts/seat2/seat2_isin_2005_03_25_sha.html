/strong> 
    </p>
<hr/>
<p align="center">
<b><strong>SEAT - PAGINE GIALLE S.P.A.<br/>
</strong></b>capitale sottoscritto e versato € 247.538.714,46<br/>
      sede Legale in Milano, Via Grosio n. 10/8;<br/>
      sede secondaria in Torino, Via Aurelio Saffi, n. 18<br/>
      iscrizione nel Registro delle Imprese di Milano n. 3970540963
    </p>
<p align="left">
      Premesso che:
    </p>
<p>
      (a) AI Silver S.A., PG Silver S.A., Silcart S.A., Siltarc S.A. e Sterling Holdings S.A., società costituite in data 15 dicembre 2004 per effetto della scissione totale di Société de Participations Silver S.A., società di diritto lussemburghese, con sede in Bvd du Prince Henri, 19-21, L-1724 Lussemburgo; detengono indirettamente, ciascuna per il tramite di un proprio
      veicolo societario interamente posseduto, una partecipazione complessiva pari al 50,14% del capitale sociale ordinario di SEAT Pagine Gialle S.p.A., società con sede in via Grosio 8/10, Milano, quotata presso il mercato telematico azionario (di seguito, "<b>SEAT</b>" o la "<b>Società</b>") e, precisamente:
    </p>
<p>
      - AI Silver S.A., per il tramite di AI Sub Silver S.A., detiene il 2,94964%;
    </p>
<p>
      - PG Silver S.A., per il tramite di PG Sub Silver S.A., detiene il 19,17288%;
    </p>
<p>
      - Silcart S.A., per il tramite di Subcart S.A., detiene il 8,66996%;
    </p>
<p>
      - Siltarc S.A., per il tramite di Subtarc S.A., detiene il 4,60364%;
    </p>
<p>
      - Sterling Holdings S.A., per il tramite di Sterling Sub Holdings S.A., detiene il 14,74821%;
    </p>
<p>
      (b) alla data odierna il Sig. Luca Majocchi ricopre la carica di amministratore delegato della Società;
    </p>
<p align="center">
      tutto ciò premesso
    </p>
<p>
      si rende noto che, in data 18 marzo 2005, AI Silver S.A., PG Silver S.A., Silcart S.A., Siltarc S.A. e Sterling Holdings S.A., e il Sig. Luca Majocchi (di seguito, collettivamente, le "Parti") hanno stipulato un accordo relativo alla carica di amministratore delegato della Società (l'<b>"Accordo"</b>).
    </p>
<p>
<b>1. Società i cui strumenti finanziari sono oggetto dell'Accordo.</b>
</p>
<p>
      L'Accordo riguarda la Società, il cui capitale sociale è indirettamente detenuto da AI Silver S.A., PG Silver S.A., Silcart S.A., Siltarc S.A. e Sterling Holdings S.A., quanto a complessive n. 4.069.321.550 azioni ordinarie, rappresentative del 50,14% del capitale sociale ordinario e del 49,31% dell'intero capitale sociale.
    </p>
<p>
<b>2. Soggetti aderenti all'Accordo.</b>
</p>
<p>
      L'Accordo è stipulato tra AI Silver S.A., PG Silver S.A., Silcart S.A., Siltarc S.A. e Sterling Holdings S.A.e il Sig. Luca Majocchi. Si specifica che il Sig. Luca Majocchi detiene una partecipazione pari allo 0,1039330% nel capitale sociale di AI Silver S.A., pari allo 0,1041736% nel capitale sociale di PG Silver S.A., pari allo 0,1041676% nel capitale sociale di Sterling Holdings
      S.A. e pari allo 0,1594453% nel capitale sociale di Silcart S.A..
    </p>
<p>
<b>3. Contenuto dell'Accordo.</b>
</p>
<p>
      L'Accordo contempla, tra l'altro:
    </p>
<p>
      (a) l'obbligo di AI Silver S.A., PG Silver S.A., Silcart S.A., Siltarc S.A. e Sterling Holdings S.A. di fare in modo che il Sig. Luca Majocchi ricopra la carica di consigliere di amministrazione e amministratore delegato della Società per l'intera durata dell'Accordo, in conformità ai termini ivi previsti (salvo soltanto il caso in cui ricorra una giusta causa di
      revoca). E' altresì prevista una penale a carico della Società per il caso in cui il Sig. Luca Majocchi sia revocato dalla carica in difetto di giusta causa;
    </p>
<p>
      (b) l'obbligo del Sig. Luca Majocchi a ricoprire la carica di consigliere di amministrazione e amministratore delegato della Società per l'intera durata dell'Accordo, in conformità ai termini ivi previsti (salvo soltanto il caso in cui ricorra un impedimento fisico o mentale permanente). E' altresì prevista una penale a carico del Sig. Luca Majocchi per il
      caso di dimissioni o di revoca in presenza di una giusta causa.
    </p>
<p>
      L'Accordo, inoltre, prevede un obbligo di non concorrenza a carico del Sig. Luca Majocchi fino alla scadenza del secondo anno successivo alla cessazione dell'incarico.
    </p>
<p>
<b>4. Durata dell'Accordo</b>
</p>
<p>
      L'Accordo avrà effetto dalla data di stipulazione fino (1) al 8 agosto 2009 o fino alla data ultima, se anteriore, a cui la durata dell'Accordo debba essere limitata per effetto dell'applicazione di norme imperative di legge ovvero, (2) se anteriore, fino alla data in cui la partecipazione al capitale ordinario della Società indirettamente detenuta da AI Silver S.A.,
      PG Silver S.A., Silcart S.A., Siltarc S.A. e Sterling Holdings S.A., congiuntamente tra loro, divenga inferiore a quella direttamente o indirettamente detenuta da un terzo ovvero complessivamente da più terzi legati fra loro da un accordo parasociale rilevante ai sensi dell'art. 122, D. Lgs. 58/1998.
    </p>
<p>
      L'Accordo sostituisce integralmente il precedente accordo stipulato tra le Parti in data 20 settembre 2003 relativamente allo stesso oggetto.
    </p>
<p>
<b>5. Deposito dell'Accordo</b>
</p>
<p>
      L'Accordo verrà depositato in data odierna presso l'Ufficio del Registro delle Imprese di Milano.
    </p>
<p align="center">
<b>* * *</b>
</p>
<p>
      La presente pubblicazione è effettuata anche, per quanto occorrer possa, ai sensi e per gli effetti dell'art. 122 del D. Lgs. N. 58/98.
    </p>
<p>
      25 marzo 2005
    </p>
<p>
<strong>[SK.7.05.1]