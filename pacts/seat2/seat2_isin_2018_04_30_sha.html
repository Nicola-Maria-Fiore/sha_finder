/strong>
</p>
<hr/>
<p align="center">
<strong>ITALIAONLINE SPA</strong>
</p>
<p>
<strong>Premesse – Descrizione dei presupposti di fatto</strong>
</p>
<p>
<em>1. L’Accordo di Investimento</em>
</p>
<p>
      In data 21 maggio 2015, Italiaonline S.p.A. (“<strong>IOL</strong>”), Libero Acquisition S.à r.l. (“<strong>Libero</strong>”), GL Europe Luxembourg S.à r.l. (“<strong>Avenue</strong>”), GoldenTree Asset Management Lux S.à r.l. (“<strong>GT Lux</strong>”), GoldenTree SG Partners LP (“<strong>GT SG</strong>”), GT NM LP
      (“<strong>GT NM</strong>”) e San Bernardino County Employees’ Retirement Association (“<strong>San Bernardino</strong>” e insieme a GT Lux, GT SG e GT NM, i “<strong>Fondi GT</strong>” e ciascuno di essi un “<strong>Fondo GT</strong>” e, insieme a Libero ed Avenue, le “<strong>Parti</strong>”) hanno sottoscritto un accordo di
      investimento (l’”<strong>Accordo di Investimento</strong>”) avente ad oggetto:
    </p>
<p>
      (i)           il conferimento in IOL, società a tale data interamente controllata da Libero, delle partecipazioni detenute in SEAT Pagine Gialle S.p.A. (“<strong>SPG</strong>”) da parte di Avenue e dei Fondi GT in cambio di azioni di nuova emissione di IOL (il “<strong>Conferimento</strong>”);<br/>
<br/>
      (ii)         la sottoscrizione tra Libero, Avenue e i Fondi GT, alla data di esecuzione del Conferimento, di un patto parasociale contenente pattuizioni concernenti, tra l’altro, la <em>corporate governance</em> di SPG e di IOL e limiti al trasferimento delle relative azioni (il “<strong>Patto Parasociale</strong>” o il
      “<strong>Patto</strong>”);<br/>
<br/>
      (iii)        a seguito del Conferimento, la promozione da parte di IOL di un’offerta pubblica di acquisto obbligatoria in denaro ai sensi e per gli effetti degli articoli 106 e 109 del TUF avente ad oggetto il restante capitale ordinario di SPG al prezzo di Euro 0,0039 per azione (l’”<strong>Offerta Pubblica di Acquisto
      Obbligatoria</strong>” o l’”<strong>Offerta</strong>”); e<br/>
<br/>
      (iv)        una volta terminata l’Offerta, subordinatamente all’approvazione dei competenti organi sociali di IOL e SPG, l’impegno delle Parti di cooperare al fine di procedere con la fusione per incorporazione di IOL in SPG (la “<strong>Fusione</strong>”).
    </p>
<p>
      2. <em>L’esecuzione dell’Accordo di Investimento</em>
</p>
<p>
      In data 8 settembre 2015 è stato sottoscritto l’atto di Conferimento, che si è perfezionato in data 9 settembre 2015, mediante <a id="OLE_LINK1" name="OLE_LINK1">il conferimento da parte di Avenue e</a> dei Fondi GT in IOL di tutte le azioni detenute da Avenue e dai Fondi GT in SPG, complessivamente pari a n. 34.619.965.094 azioni ordinarie SPG, rappresentative circa del
      53,9% del capitale sociale di SPG, in cambio di azioni di nuova emissione di IOL pari a circa il 33,8% del relativo capitale sociale. Per effetto del Conferimento, Libero, Avenue e i Fondi GT sono arrivati a detenere, rispettivamente, il 66,2%, il 15,6%, e il 18,2% di IOL che, a sua volta, è venuta a detenere il 54,3% delle azioni ordinarie di SPG (comprensivo delle n. 299.990.000
      azioni ordinarie di SPG acquistate da IOL nel mese di luglio 2015).
    </p>
<p>
<em>3. Il Patto Parasociale e gli Accordi Modificativi</em>
</p>
<p>
      Contestualmente all’esecuzione del Conferimento e in ossequio a quanto previsto dall’Accordo di Investimento, in data 9 settembre 2015, le Parti hanno sottoscritto il Patto Parasociale contenente pattuizioni rilevanti ai sensi dell’articolo 122, commi 1 e 5, TUF e dalle applicabili disposizioni del Regolamento Emittenti.
    </p>
<p>
      In data 23 novembre 2015, le Parti hanno sottoscritto un accordo modificativo del Patto Parasociale al fine di prendere atto della delega di poteri votata dal Consiglio di Amministrazione di SPG in favore dell’Amministratore Delegato di SPG e quindi eliminare qualsiasi conflitto fra le disposizioni del Patto relative ai poteri dell’Amministratore Delegato di SPG e la delega a
      questi conferita dal Consiglio di Amministrazione di SPG (l’“<strong>Accordo Modificativo No. 1</strong>”).
    </p>
<p>
      In data 8 febbraio 2016, le Parti hanno sottoscritto un secondo accordo modificativo del Patto Parasociale al fine di aggiungere una ulteriore previsione alle materie riservate a Libero e all’azionista che detenga almeno il 7,5% del capitale sociale in caso di aumenti di capitale delegati al Consiglio di Amministrazione ai sensi dell’art. 2443 del Codice Civile
      (l’“<strong>Accordo Modificativo No. 2</strong>”).
    </p>
<p>
      In data 26 marzo 2018, le Parti hanno sottoscritto un terzo accordo modificativo del Patto Parasociale al fine di incrementare il numero dei componenti il Consiglio di Amministrazione nominati dalla lista presentata dalle Parti (l’“<strong>Accordo Modificativo No. 3</strong>” e, insieme all’Accordo Modificativo No. 1 e all’Accordo Modificativo No. 2, gli
      “<strong>Accordi Modificativi</strong>”). Nel contesto dell’Accordo Modificativo No. 3, le Parti hanno dato atto che in data 7 novembre 2016, Goldentree SG Partners LP ha trasferito a GT Lux l’intera partecipazione dalla stessa posseduta nel capitale sociale della Società e che pertanto Goldentree SG Partners LP non è più parte del Patto.
    </p>
<p>
<em>4. L’Offerta Pubblica di Acquisto Obbligatoria</em>
</p>
<p>
      In data 23 ottobre 2015, si è conclusa l’Offerta Pubblica di Acquisto Obbligatoria in denaro promossa da IOL ai sensi e per gli effetti degli articoli 106 e 109 del TUF avente ad oggetto il restante capitale ordinario di SPG a un prezzo di offerta pari a Euro 0,0039 per azione. A esito dell’Offerta, le azioni ordinarie di SPG sono rimaste quotate presso il Mercato
      Telematico Azionario organizzato e gestito da Borsa Italiana S.p.A. e, tenuto conto delle n. 34.919.955.094 azioni ordinarie di SPG già direttamente detenute da IOL alla data di avvio dell’Offerta, IOL è divenuta titolare di n. 51.558.863.664 azioni ordinarie di SPG, pari all’80,23% circa del relativo capitale sociale.
    </p>
<p>
<em>5. La Fusione</em>
</p>
<p>
      In data 26 maggio 2016, con atto a rogito del Notaio Zabban, Rep. n. 68.952, Racc. 12.562, IOL si è fusa per incorporazione in SPG. La società risultante dalla Fusione ha adottato la denominazione sociale di “Italiaonline S.p.A.” (la “<strong>Società</strong>”) e le sue azioni ordinarie e privilegiate sono rimaste quotate presso il Mercato Telematico
      Azionario organizzato e gestito da Borsa Italiana S.p.A.
    </p>
<p align="center">
      *  *  *
    </p>
<p>
      Si riportano di seguito la disciplina e gli impegni contrattuali previsti dal Patto Parasociale relativi, tra l’altro, alla <em>corporate governance</em> della Società e al regime di circolazione delle partecipazioni possedute da Libero, Avenue e i Fondi GT nella Società, come modificato dagli Accordi Modificativi e in vigore alla data odierna.
    </p>
<p>
<strong>Società i cui strumenti sono oggetto del Patto Parasociale</strong>
</p>
<p>
      La disposizioni del Patto hanno ad oggetto azioni ordinarie di Italiaonline S.p.A., con sede in Assago, Milanofiori Nord, Milano, Via del Bosco Rinnovato 8/Palazzo U4, iscritta al Registro delle Imprese di Milano al n. 11352961004.
    </p>
<p>
<strong>Soggetti aderenti e strumenti finanziari oggetto del Patto Parasociale</strong>
</p>
<p>
      Le pattuizioni contenute nel Patto vincolano:
    </p>
<p>
      -             Libero Acquisition S.à r.l., con sede in Lussemburgo, Boulevard de la Foire 1, L-1528, iscritta al Registro delle Imprese del Lussemburgo n. B 160280;
    </p>
<p>
      -             GL Europe Luxembourg S.à r.l. con sede in Lussemburgo, Boulevard Royal 25A, L-2449 iscritta al Registro delle Imprese del Lussemburgo n. B114977;
    </p>
<p>
      -             GoldenTree Asset Management Lux S.à r.l., in Lussemburgo, Boulevard Royal 26, L-2449, iscritta al Registro delle Imprese del Lussemburgo n. B112971;
    </p>
<p>
      -             GT NM LP, con sede in Delaware (U.S.A.), presso National Corporate Research, Ltd, 615 South DuPont Highway, Dover, Delaware 19901, iscritta al Registro delle Imprese del Delaware n. 5348333; e
    </p>
<p>
      -             San Bernardino County Employees’ Retirement Association, con sede in California (U.S.A.), W. Hospitality Lane 348, San Bernardino, California (U.S.A.), iscritta al Registro delle Imprese della California n. 95-6193238.
    </p>
<p>
      Il Patto aggrega tutte le azioni ordinarie della Società detenute dalle Parti. In particolare, il Patto aggrega complessive n. 102.048.287 azioni ordinarie della Società rappresentative dell’88,917% dell’intero capitale sociale della Società.
    </p>
<p>
      Ai sensi del Patto, taluni diritti parasociali, di seguito meglio identificati, saranno previsti a favore delle Parti solo in considerazione dell’effettiva detenzione individualmente o, con riferimento a ogni Fondo GT, congiuntamente con uno o più Fondi GT, almeno di un numero di azioni rappresentative del sette virgola cinque per cento (7,5%) dell’intero capitale sociale
      emesso della Società (le “<strong>Partecipazioni Rilevanti</strong>” e con riferimento all’azionista che detiene Partecipazioni Rilevanti, l’“<strong>Azionista Qualificato</strong>”).
    </p>
<p>
<strong>Contenuto del Patto Parasociale</strong>
</p>
<p>
<strong><em>Corporate Governance</em></strong>
</p>
<p>
<em>Impegni delle Parti</em>
</p>
<p>
      Libero, Avenue e i Fondi GT si sono impegnati a utilizzare i diritti di voto ad essi spettanti in qualità di azionisti della Società e ad adottare tutte le misure necessarie o altre azioni volte a garantire che il Consiglio di Amministrazione della Società sia nominato in conformità alle previsioni del Patto di cui <em>infra</em>.<br/>
      Le Parti faranno sì che la remunerazione degli Amministratori della Società ai sensi dell’articolo 2389 del Codice Civile Italiano comprenda idonee polizze assicurative stipulate a condizioni di mercato a totale copertura della responsabilità degli amministratori e dei dirigenti.
    </p>
<p>
<strong><em>Consiglio di Amministrazione della Società</em></strong>
</p>
<p>
<em>Nomina degli Amministratori della Società</em>
</p>
<p>
      Le Parti si impegnano a porre in essere, e a fare in modo che la Società ponga in essere, tutte le azioni necessarie affinché il Consiglio di Amministrazione della Società sia composto da undici (11), dodici (12), tredici (13) o – esclusivamente nel caso riportato di seguito - quattordici (14) membri in conformità con le seguenti disposizioni.
    </p>
<p>
      Le Parti presenteranno una lista di undici (11) o dodici (12) candidati per la carica di amministratore della Società, a seconda dei casi.
    </p>
<p>
      Ciascuna delle Parti parteciperà alla presentazione solamente di tale lista di candidati e voteranno soltanto in favore di tale lista.
    </p>
<p>
      Le Parti faranno sì che il Consiglio di Amministrazione della Società sia composto (i) da undici (11) membri nel caso in cui nessun altra lista venga presentata da altri azionisti della Società, o (ii) da dodici (12) membri qualora vi sia solamente una ulteriore lista non correlata con un unico candidato amministratore, ovvero (iii) da tredici (13) membri qualora vi siano una
      o più ulteriori liste non correlate che indichino almeno 2 (due) candidati amministratori, purché almeno uno (1) di tali due (2) candidati amministratori appartenga al genere meno rappresentato; ovvero (iv) quattordici (14) membri qualora nessuno dei due (2) candidati amministratori indicati da una lista non correlata ai sensi del precedente punto (iii) appartenga al genere meno
      rappresentato.
    </p>
<p>
      La lista di candidati che sarà presentata dalle Parti ai sensi di quanto sopra:
    </p>
<p>
      (i)           designerà tutti gli Amministratori della Società fatta salva la nomina di massimo due ulteriori Amministratori della Società riservata alle liste non correlate eventualmente presentate dagli azionisti di minoranza;
    </p>
<p>
      (ii)         undici (11) candidati indicati in tale lista saranno designati dalle Parti proporzionalmente alle rispettive percentuali di partecipazione azionaria (le “<strong>Rispettive Partecipazioni</strong>”), fermo restando che, fatto salvo quanto previsto al successivo punto (iii):
    </p>
<blockquote>
<p>
        (A)         fino a quando Libero detenga un ammontare di azioni (unitariamente considerate) superiore alle partecipazioni complessivamente detenute da Avenue e dai Fondi GT congiuntamente considerati, Libero avrà il diritto, ai sensi del punto (iii) che segue, di indicare otto (8) candidati Amministratori, di cui due (2) Amministratori Indipendenti
        e tre (3) di espressione del genere meno rappresentato;
      </p>
<p>
        (B)         un (1) candidato Amministratore sarà indicato da Avenue fintantoché lo stesso sia un Azionista Qualificato;
      </p>
<p>
        (C)         un (1) candidato Amministratore sarà indicato dai Fondi GT fintantoché ogni Fondo GT sia un Azionista Qualificato;
      </p>
<p>
        (D)         un (1) candidato Amministratore sarà indicato (aa) da Avenue qualora la stessa detenga un numero di azioni maggiore rispetto a i Fondi GT (congiuntamente) e a condizione che sia un Azionista Qualificato, o (bb) dai Fondi GT qualora gli stessi (congiuntamente) detengano un numero di azioni maggiore rispetto ad Avenue a condizione che
        i Fondi GT (congiuntamente) sia un Azionista Qualificato, e tale candidato dovrà essere un Amministratore Indipendente ed essere espressione del genere meno rappresentato;
      </p>
</blockquote>
<p>
      e inoltre a condizione che se uno tra Avenue o i Fondi GT cessi di essere Azionista Qualificato, il candidato amministratore designato da tale Azionista Qualificato ai sensi delle lettere (B) o (C) di cui sopra spetterà alle Parti proporzionalmente alle Rispettive Partecipazioni;
    </p>
<p>
      (iii)       Libero potrà indicare un dodicesimo candidato appartenente al genere meno rappresentato, la cui nomina avrà luogo esclusivamente nell’ipotesi in cui, in un Consiglio di Amministrazione composto da quattordici (14) membri, nessuno dei due (2) candidati amministratori indicati da una lista non correlata appartenga al genere meno
      rappresentato, per fare sì che la composizione del Consiglio di Amministrazione rispetti la normativa applicabile in materia di uguaglianza dei generi;
    </p>
<p>
      (iv)        qualora la normativa in tema di uguaglianza sia rispettata, Libero avrà il diritto di ottenere le dimissioni degli Amministratori del genere meno rappresentato indicati al precedente paragrafo (ii) e indicare sostituto/i di propria designazione;
    </p>
<p>
      (v)         nel caso in cui gli azionisti di minoranza non presentino una lista di candidati non correlata, la Parte tra Avenue e i Fondi GT che non abbia indicato il candidato di cui al precedente paragrafo (ii) avrà il diritto di chiedere a Libero di ottenere le dimissioni di uno dei propri Amministratori Indipendenti ai sensi del paragrafo
      (ii) che precede, e di indicare un sostituto Amministratore Indipendente di propria espressione.
    </p>
<p>
      Le Parti provvederanno affinché tutti gli Amministratori candidati presenti nella lista soddisfino i requisiti (inclusi i requisiti di eleggibilità) stabiliti dalla legge e dallo Statuto.<br/>
      Le Parti faranno sì che, per quanto di rispettiva competenza, qualsiasi modifica relativa alla nomina degli Amministratori ai sensi dei precedenti punti (iv) e (v) - relativi al rispetto dei requisiti di genere e indipendenza - venga effettuata non appena possibile successivamente all’assemblea degli azionisti ad esito della quale sorga il relativo diritto.
    </p>
<p>
<em>Nomina del Presidente e dell’Amministratore Delegato</em>
</p>
<p>
      Le Parti hanno concordato che il Presidente e l’Amministratore Delegato della Società siano nominati tra gli Amministratori di Libero, e le Parti, con riferimento al Presidente, voteranno la nomina del Presidente designato in sede di assemblea degli azionisti della Società e, per quanto riguarda l’Amministratore Delegato, faranno quanto nei propri poteri affinché
      il Consiglio di Amministrazione della Società voti la nomina dell’Amministratore Delegato designato da Libero, fermo restando che:
    </p>
<p>
      (i)           Libero si consulterà e consentirà alle altre Parti di esprimere le loro opinioni in merito all’idoneità del candidato di Libero alla carica di Presidente e/o di Amministratore Delegato della Società;
    </p>
<p>
      (ii)         la nomina del Presidente e dell’Amministratore Delegato della Società siano approvate almeno da Avenue o dai Fondi GT, a condizione che tale Parte sia un Azionista Qualificato.
    </p>
<p>
      Successivamente all’esecuzione del Conferimento, previo parere favorevole di Avenue e dei Fondi GT, il dott. Antonio Converti è stato nominato alla carica di Amministratore Delegato della Società.
    </p>
<p>
      Il Presidente della Società presiederà le riunioni del consiglio di amministrazione e dell’assemblea degli azionisti alle quali sarà presente.
    </p>
<p>
<em>Revoca degli amministratori</em>
</p>
<p>
      Qualora una Parte decida di revocare un Amministratore tratto dalla lista dalla stessa presentata ovvero designato e nominato in conformità alle previsioni del Patto, a seconda del caso, le altre Parti coopereranno con tale Parte per ottenere la revoca di tale Amministratore. Tale collaborazione includerà l’obbligo di votare a favore di una delibera di revoca di tale
      Amministratore, da proporsi in un’assemblea degli azionisti della Società.
    </p>
<p>
      Nel caso in cui un Amministratore sia stato revocato senza giusta causa ai sensi del precedente paragrafo, la Parte che abbia richiesto tale revoca dovrà tenere indenni le altre Parti, proporzionalmente alle rispettive partecipazioni nella Società, da ogni ragionevole costo sopportato e danno pagato a tale Amministratore in conseguenza della revoca.
    </p>
<p>
      Qualora una Parte cessi di essere un Azionista Qualificato, tale Parte adotterà tutte le misure necessarie atte a far sì che il proprio Amministratore nominato si dimetta su richiesta delle altre Parti e a consentire che la sostituzione di tale Amministratore sia effettuata nel rispetto delle Rispettive Partecipazioni.
    </p>
<p>
      Ogni volta che uno o più Amministratori della Società si dimettano, sia revocati, decedano o pongano termine al proprio incarico per qualsiasi ragione prima della scadenza del termine della carica, la Parte che ha designato tale Amministratore decaduto designerà il candidato da nominare quale Amministratore in sostituzione, in conformità alla propria Rispettiva
      Partecipazione e ai principi stabiliti nel Patto. Le Parti si impegnano (i) a fare del proprio meglio affinché il Consiglio di Amministrazione della Società nomini tale Amministratore in sostituzione e (ii) a votare nell’assemblea degli azionisti della Società al fine di confermare tale designazione.
    </p>
<p>
<em>Riunioni degli Amministratori</em>
</p>
<p>
      Le Parti faranno sì che il Consiglio di Amministrazione della Società si riunisca almeno una volta ogni due mesi o più frequentemente su richiesta di un Amministratore di Libero, Avenue o dei Fondi GT.
    </p>
<p>
<strong><em>Collegio Sindacale della Società</em></strong>
</p>
<p>
<em>Nomina dei Sindaci della Società</em>
</p>
<p>
      Le Parti concordano e faranno sì che il Collegio Sindacale della Società sia composto da tre (3) membri effettivi e due (2) membri supplenti, in conformità allo Statuto e alle disposizioni di legge.
    </p>
<p>
      La nomina del Collegio Sindacale della Società avverrà in base ad una lista di cinque (5) candidati (tre (3) membri effettivi e due (2) membri supplenti) presentati congiuntamente dalle Parti.
    </p>
<p>
      La Società e ciascuna delle Parti parteciperanno alla presentazione di una sola lista di candidati e voteranno esclusivamente per tale lista.
    </p>
<p>
      La lista di candidati che sarà presentata dalle Parti:
    </p>
<p>
      (i)           designerà tutti i Sindaci della Società, salve le nomine espressamente riservate (i.e. il Presidente del Collegio Sindacale della Società e un sindaco supplente) alla lista non correlata, ove adeguatamente presentata, che otterrà il secondo maggior numero di voti nell’assemblea degli azionisti;
    </p>
<p>
      (ii)         sarà composta da due (2) candidati Sindaci designati da Libero e un (1) candidato Sindaco designato congiuntamente da Avenue e dai Fondi GT, che sarà indicato al numero uno (1) della lista e sarà nominato Presidente del collegio sindacale ove gli azionisti di minoranza non abbiano presentato alcuna lista di candidati; fermo
      restando che il diritto di Avenue e dei Fondi GT di designare tale Sindaco sarà soggetto alla circostanza che Avenue e/o ogni Fondo GT sia un Azionista Qualificato, e alla ulteriore condizione che qualora Avenue o qualunque Fondo GT cessi di essere un Azionista Qualificato, il diritto di designare il Sindaco sia esercitato individualmente da Avenue o dai Fondi GT, a seconda del
      soggetto che continui ad essere un Azionista Qualificato.
    </p>
<p>
      Qualora un’assemblea degli azionisti della Società fosse convocata per sostituire uno o più membri del Collegio Sindacale della Società e la nomina di tale nuovo membro non avvenga sulla base di liste presentate ai sensi dello Statuto, ciascuna Parte si consulterà e consentirà alle altre Parti di esprimere un candidato per il Collegio Sindacale della
      Società. Qualora non fosse raggiunto un accordo tra le Parti in relazione a tale membro del Collegio Sindacale della Società, sarà nominato il candidato sindaco indicato da Libero.<br/>
      Le Parti faranno sì che tutti i candidati sindaci indicati nella lista o comunque nominati dovranno soddisfare i requisiti (inclusi i requisiti di eleggibilità), previsti dalle leggi e dai regolamenti applicabili e dallo Statuto.
    </p>
<p>
<strong><em>Delibere degli organi societari della Società</em></strong>
</p>
<p>
      Il Consiglio di Amministrazione della Società avrà l’esclusiva autorità di deliberare su ognuna delle seguenti materie (le “<strong>Materie Riservate</strong> <strong>al Consiglio della Società</strong>“):
    </p>
<p>
      1.            approvazione e modifiche del Business Plan e del Budget con riferimento a ciascun esercizio finanziario (ivi incluse le modifiche del Business Plan e del Budget in essere);
    </p>
<p>
      2.            approvazione ed esecuzione di piani di remunerazione e di incentivazione con riferimento a ciascun esercizio finanziario (incluse le modifiche dei piani in corso di esecuzione);
    </p>
<p>
      3.            proposte di modifica allo Statuto o a equivalenti documenti costitutivi, ivi incluse le proposte di operazioni straordinarie, quali fusione, scissione, liquidazione o trasformazione;
    </p>
<p>
      4.            esecuzione di modifiche sostanziali della natura o delle finalità dell’attività svolta dalla Società, inclusa l’introduzione o l’interruzione di qualsiasi settore di attività, la cessazione dello svolgimento di attività poste in essere dalla Società, il trasferimento o lo
      spostamento all’estero delle attività svolte dalla Società;
    </p>
<p>
      5.            sottoscrizione, modifica o risoluzione di qualsiasi contratto rilevante o predisposizione di contratti che abbiano un effetto significativo sull’attività posta in essere dalla Società o che potrebbero dare luogo a passività, per ciascuna parte tenuta a effettuare il relativo pagamento, superiori a Euro
      5.000.000 annui;
    </p>
<p>
      6.            emissione di fideiussioni o altre garanzie collaterali in favore di terzi che potrebbero far sorgere l’obbligo di effettuare pagamenti di importo superiore a Euro 3.000.000 annui;
    </p>
<p>
      7.            sottoscrizione di contratti di consorzio o di <em>joint venture</em> che potrebbero dare luogo a passività, per ciascuna parte tenuta a effettuare il relativo pagamento, superiori a Euro 5.000.000 annui;
    </p>
<p>
      8.            fatto salvo quanto espressamente previsto Patto, creazione, assegnazione o emissione di qualsivoglia tipologia di azione o altro strumento finanziario o concessione del diritto di opzione o di altro diritto di sottoscrivere qualsivoglia tipologia di azione o altro strumento finanziario;
    </p>
<p>
      9.            acquisto o dismissione (in una singola operazione o attraverso più operazioni seriali) di beni, aziende o rami di azienda di rilievo significativo o di azioni in qualsiasi società ad accezione di quanto espressamente previsto nel Business Plan o nel caso in cui il valore dell’acquisizione o della
      dismissione sia inferiore a Euro 5.000.000 annui, a condizione che gli Amministratori di Libero abbiano potere esclusivo in merito a ogni decisione riguardante la partecipazione nella Società;
    </p>
<p>
      10.         promozione di una offerta pubblica di acquisto volontaria;
    </p>
<p>
      11.         adozione o modifica di qualsiasi politica di distribuzione di dividendi, effettuazione di proposte di distribuzione o pagamento di qualsiasi dividendo o di distribuzione di riserve;
    </p>
<p>
      12.         proposte di acquisto di azioni proprie;
    </p>
<p>
      13.                        sottoscrizione di contratti di finanziamento o l’assunzione di qualsiasi altra forma di indebitamento nell’ordinario e usuale corso dell’attività che renda l’indebitamento complessivo della Società superiore a Euro
      3.000.000 annui;
    </p>
<p>
      14.         concessione di prestiti nell’ordinario e usuale corso dell’attività per un ammontare superiore a Euro 3.000.000 annui; e
    </p>
<p>
      15.         convocazione dell’assemblea straordinaria dei soci.
    </p>
<p>
      Ciascuna delle Parti farà sì che, per quanto di propria competenza, nessuna attività o decisione in merito a, rispettivamente, le Materie Riservate al Consiglio della Società sia assunta senza la previa approvazione di almeno un Amministratore di Libero e un Amministratore di Avenue o un Amministratore dei Fondi GT, a condizione che Avenue (per quanto riguarda gli
      Amministratori di Avenue) o i Fondi GT (per quanto riguarda gli Amministratori dei Fondi GT), a seconda dei casi, siano Azionisti Qualificati, fermo restando in ogni caso che, in relazione a qualsiasi Materia Riservata del Consiglio prevista nei paragrafi da 8 a 15 delle Materie Riservate al Consiglio della Società:
    </p>
<p>
      (a)          sarà richiesta in ogni momento, l’approvazione da parte di almeno un Amministratore di Avenue fintantoché la stessa detenga almeno il 10% (dieci per cento) dell’intero capitale sociale emesso della Società;
    </p>
<p>
      (b)          sarà richiesta in ogni momento l’approvazione da parte di almeno un Amministratore dei Fondi GT fintantoché i Fondi GT detengano almeno il 10% (dieci per cento) dell’intero capitale sociale emesso della Società.
    </p>
<p>
      Ciascuna delle Parti farà sì che, fintantoché Avenue e/o qualsiasi Fondo GT sia un Azionista Qualificato, nessuna attività o decisione sia presa dalla Società con riferimento alle materie di seguito indicate (“<strong>Materie Riservate all’Azionista</strong>”) senza la preventiva approvazione scritta di Libero e di almeno un Azionista Qualificato:
    </p>
<p>
      1.            distribuzione di dividendi o riserve;
    </p>
<p>
      2.            l’approvazione di piani acquisto di azioni proprie;
    </p>
<p>
      3.            l’adozione di ogni deliberazione di competenza dell’assemblea straordinaria dei soci;
    </p>
<p>
      e che l’esecuzione di un qualsivoglia aumento di capitale delegato al Consiglio di Amministrazione della Società ai sensi dell’art. 2443 del Codice Civile (ad eccezione di qualsivoglia aumento di capitale delegato al servizio di piani di incentivazione della Società) debba essere concordato in anticipo dalle Parti previa consultazione.
    </p>
<p>
      Con riferimento a qualsiasi attività o decisione che dovrà essere presa da parte della Società in merito alle Materie Riservate all’Azionista, le Parti si incontreranno preventivamente all’assemblea degli azionisti della Società, per concordare il voto da esercitare con riguardo a tali Materie Riservate all’Azionista e, di conseguenza, le Parti non
      eserciteranno i diritti di voto connessi alle proprie azioni in tale assemblea degli azionisti se non in conformità a quanto previsto per le Materie Riservate all’Azionista.
    </p>
<p>
      Le Parti faranno del loro meglio affinché il Consiglio della Società istruisca gli organi gestori di tutte le sue società controllate ad astenersi dal compiere operazioni che riguardino le Materie Riservate al Consiglio della Società (applicando tale definizione a tale società controllata) senza la previa autorizzazione del Consiglio di Amministrazione della
      Società.
    </p>
<p>
<strong><em>Business Plan della Società</em></strong>
</p>
<p>
      Le Parti hanno concordato che dovrà essere redatto un dettagliato <em>business plan</em> annuale per la Società, predisposto per i successivi tre (3) Esercizi Finanziari (il “<strong>Business Plan</strong>”). Il Business Plan per il successivo Esercizio Finanziario (il “<strong>Budget</strong>”) sarà redatto secondo gli stessi principi utilizzati in
      altre parti del Business Plan e conterrà una ripartizione dettagliata di:
    </p>
<p>
      (a)          il <em>budget</em> di spesa in conto capitale trimestrale;
    </p>
<p>
      (b)          il <em>budget</em> di spesa di gestione mensile;
    </p>
<p>
      (c)          la previsione di bilancio;
    </p>
<p>
      (d)         le proiezioni mensili sui profitti e perdite;
    </p>
<p>
      (e)          le previsioni trimestrali dei flussi di cassa;
    </p>
<p>
      (f)          le previsioni degli impegni rilevanti; e
    </p>
<p>
      (g)          il fabbisogno finanziario per il relativo esercizio finanziario.
    </p>
<p>
      Ciascuna delle Parti farà del proprio meglio affinché la Società prepari il Budget e il Business Plan entro (40) quaranta Giorni Lavorativi prima della fine dell’esercizio finanziario in questione, per l’esame e l’approvazione da parte del Consiglio di Amministrazione della Società.
    </p>
<p>
<strong>Disposizioni relative al trasferimento azionario della Società</strong>
</p>
<p>
      Il Patto Parasociale prevede impegni di <em>lock-up</em>, diritti di prima offerta e obblighi di co-vendita che sono omessi in quanto non più in vigore alla data odierna.
    </p>
<p>
<strong><em>Diritto di Co-vendita</em></strong>
</p>
<p>
      Qualora Libero intenda trasferire a un terzo, in tutto o in parte, le proprie azioni della Società, Libero dovrà darne preventiva comunicazione alle altre Parti le quali avranno la facoltà (ma non l’obbligo) di chiedere che Libero faccia sì che il terzo acquisti le proprie azioni della Società alle medesime condizioni, unitamente alle azioni della Società
      trasferite da Libero (il “<strong>Diritto di Co-vendita</strong>”).
    </p>
<p>
      Il Diritto di Co-vendita non troverà applicazione qualora le azioni della Società siano trasferite a favore di società che siano controllanti del, ovvero controllate dal, socio cedente (“<strong>Trasferimenti Infragruppo</strong>”) o qualora Avenue e i Fondi GT abbiano prestato il proprio preventivo consenso scritto al trasferimento.
    </p>
<p>
<strong><em>Obbligo di Co-vendita nella Società</em></strong>
</p>
<p>
      Qualora Libero intenda trasferire a un terzo potenziale acquirente che sia altresì interessato ad acquistare tutte le azioni della Società detenute dalle altre Parti, Libero avrà il diritto di obbligare le altre Parti a trasferire al terzo la totalità delle azioni della Società detenute da tali Parti – agli stessi termini e condizioni, incluso il
      corrispettivo, e con le stesse modalità – simultaneamente al trasferimento a tale terzo della partecipazione detenuta da Libero (l’“<strong>Obbligo di Co-vendita</strong>”). L’Obbligo di Co-vendita troverà applicazione solo qualora il terzo agisca in buona fede e non sia una parte correlata o che agisca di concerto con Libero.
    </p>
<p>
      In ipotesi di Obbligo di Co-vendita non troverà applicazione il Diritto di Co-vendita.
    </p>
<p>
<strong>Conflitto con lo Statuto</strong>
</p>
<p>
      Le Parti concordano che il Patto sarà considerato prevalente dalle Parti in caso di conflitto tra le disposizioni del Patto e le disposizioni dello Statuto della Società.<br/>
      Ciascuna delle Parti farà in modo che, qualsiasi disposizione statutaria contraria sia modificata per quanto necessario al fine di rendere efficaci le disposizioni del Patto.
    </p>
<p>
<strong>Durata del Patto Parasociale</strong>
</p>
<p>
      Il Patto Parasociale è stato sottoscritto tra le Parti in data 9 settembre 2015 e rimarrà valido ed efficace fino al terzo anniversario da tale data.
    </p>
<p>
      Il Patto Parasociale si risolverà automaticamente e perderà la propria validità ed efficacia nel caso in cui la partecipazione detenuta, direttamente o indirettamente, da Libero nella Società diventi inferiore rispetto alla partecipazione complessivamente alla stessa data detenuta da Avenue e dai Fondi GT congiuntamente nella Società.
    </p>
<p>
      Inoltre, nell’ipotesi in cui uno tra Libero, Avenue e i Fondi GT cessi di essere azionista della Società per qualsivoglia motivo, il Patto Parasociale perderà la propria validità ed efficacia nei confronti di tale Parte e tale Parte farà sì che l’Amministratore/i nominato/i su sua designazione si dimetta/no immediatamente dal proprio incarico.
    </p>
<p>
<strong>Tipo di Patto</strong>
</p>
<p>
      Le pattuizioni contenute nel Patto Parasociale rilevano ai sensi dell’art. 122, commi 1 e 5, TUF.
    </p>
<p>
<strong>Deposito del Patto presso l’ufficio del Registro delle Imprese</strong>
</p>
<p>
      Il Patto è stato depositato presso i Registri delle Imprese di Torino e Milano in data 14 settembre 2015 (rispettivamente PRA/116493/2015 e PRA/267523/2015). L’Accordo Modificativo No. 1 è stato depositato presso i registri delle Imprese di Torino e Milano in data 25 novembre 2015 (rispettivamente PRA/147120/2015 e PRA/326946/2015). L’Accordo Modificativo No. 2 è
      stato depositato presso i registri delle Imprese di Torino e Milano in data 10 febbraio 2016 (rispettivamente PRA/23678/2016 e PRA/38280/2016). L’Accordo Modificativo No. 3 è stato depositato presso i registri delle Imprese di Milano in data 29 marzo 2018 (PRA/125052/2018/CMIAUTO).
    </p>
<p>
      30 aprile 2018
    </p>
<p>
<strong>[SK.12.18.1]