/strong>
</p>
<p align="center">
      ***
    </p>
<p>
<strong><u>II</u></strong><u><strong>– Contenuto del Patto Parasociale</strong></u>
</p>
<p>
<strong>1. Società che sono oggetto del Patto Parasociale</strong>
</p>
<p>
      Il Patto Parasociale ha per oggetto Benefit e Mirato.
    </p>
<p>
<strong>2. Soggetti aderenti al Patto Parasociale</strong>
</p>
<p>
      Il Patto Parasociale è stato sottoscritto tra CR, Armonia, GF, GIO.CO., FR, Moltiplica, SR, Essegi, GT, Rivaro, RP e Benefit .
    </p>
<p>
<strong>3. Partecipazioni che sono oggetto del Patto Parasociale</strong>
</p>
<p>
      Il Patto Parasociale ha per oggetto:
    </p>
<p>
      (A)        il 100% del capitale sociale di Benefit, detenuto come sopra indicato;
    </p>
<p>
      (B)        le Azioni Mirato dei Soci e la totalità delle azioni di Mirato che, subordinatamente all’avveramento delle Condizioni dell’Operazione (o rinuncia alle stesse ai sensi di quanto previsto nell’Accordo Quadro), saranno detenute dall’Offerente ad esito dell’Offerta.
    </p>
<p>
<strong>4. Controllo dell’Emittente</strong>
</p>
<p>
      La sottoscrizione del Patto Parasociale non determina alcuna modifica degli assetti proprietari dell’Emittente, che, alla data del presente estratto, non è controllato, ai sensi dell’art. 93 del TUF, da alcun soggetto.
    </p>
<p>
<strong>5. Contenuto del Patto Parasociale</strong>
</p>
<p>
<u>5.1 Corporate</u> <u>Governance</u>
</p>
<p>
      Il Patto Parasociale contiene le seguenti previsioni di <em>corporate governance</em> relativamente a Benefit e Mirato:
    </p>
<p>
      (A)       Mirato, in caso di <em>Delisting</em> direttamente a seguito dell’Offerta, non appena ragionevolmente praticabile anche in considerazione dell’adempimento dell’eventuale obbligo di acquisto ex articolo 108 del TUF e/o dell’esercizio del diritto di acquisto ex art. 111 del TUF, sarà dotata (i) di un nuovo statuto sociale
      nel testo che sarà concordato tra le parti e (ii) di un consiglio di amministrazione composto da 7 componenti da nominarsi, sia in sede di prima nomina che di successivi rinnovi, sulla base di un'unica lista presentata dai Soci di Maggioranza, contenente un numero di candidati pari a quello degli amministratori da nominarsi e di cui 2 membri siano rispettivamente SR e GT ed uno sia
      RP;
    </p>
<p>
      (B)       Mirato, nel caso in cui non abbia avuto luogo il <em>Delisting</em> direttamente a seguito dell’Offerta, e comunque sino alla Fusione, sarà dotata (i) di un nuovo statuto sociale, nel testo che sarà convenuto tra le parti in modo da recepire nella maggiore misura possibile le intese tra le medesime in materia di <em>corporate
      governance</em>,e (ii) di un consiglio di Amministrazione composto da 9 membri da eleggersi sulla base di liste ai sensi delle applicabili disposizioni normative e/o regolamentari, di cui:
    </p>
<blockquote>
<p>
        (1)    8 componenti designati dalla lista di maggioranza che sarà presentata congiuntamente da Benefit, dai Soci di Maggioranza e dai Soci di Minoranza, e sarà formata dai candidati in ordine progressivo come segue: (a) i primi sette candidati designati dai Soci di Maggioranza, di cui il quinto, il sesto ed il settimo siano rispettivamente SR, GT e RP, (b)
        l’ottavo, in possesso di requisiti di indipendenza richiesti dalle norme di legge e regolamentari; e (c) il nono - per il caso di mancata presentazione della lista di minoranza di cui al successivo punto (2) - designati dai Soci di Maggioranza;
      </p>
<p>
        (2)    1 componente designato dalla lista di minoranza presentata da un socio o un gruppo di soci di minoranza in Mirato;
      </p>
</blockquote>
<p>
      (C)       non appena ragionevolmente possibile ed in ogni caso entro 12 mesi dalla data di stipulazione del Patto Parasociale, anche per conseguire comunque l’obiettivo del <em>Delisting</em>, i competenti organi sociali di Mirato e dell’Offerente delibereranno la Fusione in modo che la società risultante dalla stessa sia una società per
      azioni, dotata (i) di uno statuto sociale sostanzialmente conforme all’attuale statuto dell’Offerente e (ii) di un Consiglio di Amministrazione con una composizione identica a quella dell’organo amministrativo dell’Offerente ovvero nominato ai sensi della precedente lettera (A) del presente paragrafo ‎5.1 (la “<strong>Nuova Mirato</strong>”);
    </p>
<p>
      (D)       la durata in carica dei Consigli di Amministrazione di Benefit, Mirato (e, successivamente alla Fusione, Nuova Mirato) e delle società direttamente o indirettamente controllate (il “<strong>Gruppo Mirato</strong>”) sarà annuale;
    </p>
<p>
      (E)       SR e GT rivestiranno, salvo dimissioni o giusta causa di revoca, la carica di amministratore non esecutivo delle società del Gruppo Mirato, fermo restando che, con riferimento a Mil Mil 76 S.p.A., SR rivestirà anche la carica di Presidente non esecutivo;
    </p>
<p>
      (F)       le deliberazioni del consiglio di amministrazione delle società del Gruppo Mirato saranno assunte con il voto favorevole della maggioranza dei consiglieri presenti alla riunione, fermo restando che saranno riservate alla competenza collegiale del consiglio di amministrazione le deliberazioni concernenti determinate materie rilevanti
      (<em>e.g.</em>, progetti di acquisizione o di cessione di società, imprese, aziende o rami di aziende, progetti di fusione, scissione o trasformazione, approvazione del <em>budget</em> e del <em>business</em><em>plan</em>, operazioni con parti correlate e determinazione delle istruzioni di voto nelle assemblee ordinarie e straordinarie delle società del Gruppo Mirato di cui al
      successivo punto G) e SR sarà titolare di un diritto di veto sulle deliberazioni del consiglio di amministrazione (i) di Benefit, relative all’estensione dei termini di rimborso del finanziamento a breve termine contratto dall’Offerente per dar corso all’Offerta, (ii) di Nuova Mirato, concernenti determinate materie rilevanti, al verificarsi di determinate condizioni,
      (iii) delle società del Gruppo Mirato relative alla determinazione delle istruzioni di voto nelle assemblee ordinarie delle società del Gruppo Mirato convocate per deliberare sulle materie di cui al punto (G)(i)(b) che segue;
    </p>
<p>
      (G)       l’assemblea di Benefit, di Mirato e di Nuova Mirato delibererà con un <em>quorum</em> deliberativo comprensivo anche del voto favorevole di SR: (i) in sede ordinaria: (a) sull’autorizzazione all’acquisto di azioni proprie (salvo talune eccezioni) e,  (b) sulla nomina di amministratori che ricoprano anche la posizione di
      dipendenti di una delle società del Gruppo Mirato (salvo che si tratti di uno dei Soci di Maggioranza); e (ii) in sede straordinaria: tra le altre, sulla modifica dell’oggetto sociale, sulla durata della società, sugli aumenti di capitale sociale con esclusione o limitazione del diritto di opzione, e sulle riduzione del medesimo (fatte salve le ipotesi di riduzione
      obbligatoria), nonché sulle fusioni, scissioni e trasformazioni.
    </p>
<p>
<u>5.2 Vincoli e trasferimento delle partecipazioni</u>
</p>
<p>
      (A)        Fatti salvi i vincoli derivanti dagli impegni assunti dai Soci al fine di dar esecuzione all’Operazione, per tutta la durata del Patto Parasociale, i Soci manterranno le partecipazioni sociali in Benefit, Mirato e Nuova Mirato libere da ogni e qualsiasi pegno, vincolo, diritto di terzi. Tali vincoli potranno pertanto essere costituiti solo
      con apposita delibera della competente assemblea dei soci.
    </p>
<p>
      (B)        Sino alla data della Fusione e fatte salve talune ipotesi di trasferimenti consentiti, (i) ogni trasferimento di partecipazioni sociali in Mirato o in Benefit sarà soggetto all'impegno di <em>lock-up</em> di cui all’Accordo Quadro (cfr. Parte I, Paragrafo ‎5.3), e (ii) CR, GF, FR, SR, RP si impegnano a non porre in essere
      trasferimenti delle rispettive quote di partecipazione detenute in Armonia, GIO.CO., Moltiplica, Essegi e Rivaro.
    </p>
<p>
      (C)        A partire dalla data della Fusione, i predetti impegni di <em>lock-up</em> verranno meno e troveranno applicazione i limiti al trasferimento di partecipazioni sociali attualmente previsti dallo statuto sociale di Benefit che saranno riflessi nello statuto sociale di Nuova Mirato, ed in particolare (i) il diritto di prelazione a favore di tutte
      le categorie di azionisti, (ii) il diritto di co-vendita a favore degli azionisti di categoria B e di categoria C, (iii) il diritto di trascinamento a favore degli azionisti di categoria A.      
    </p>
<p>
      (D)        Il Patto Parasociale contiene alcune previsioni relativamente ai termini e condizioni dello smobilizzo delle partecipazioni sociali detenute da SR, Essegi, GT ed il <em>Management</em> (lo “<strong>Smobilizzo</strong>”), che dovrà esser effettuato entro un periodo di cinque anni dalla data di stipulazione del Patto Parasociale
      secondo modalità e procedure tali da garantire a detti soggetti – attraverso il trasferimento delle rispettive partecipazioni sociali - determinati livelli minimi di corrispettivo, con attribuzione a SR, entro certi limiti, di un diritto di veto sul completamento del processo di Smobilizzo prescelto, fermo restando che in caso di mancato Smobilizzo entro il predetto termine e al
      verificarsi di altre predeterminate condizioni, SR, Essegi, GT e il <em>Management</em>, in quanto titolari di azioni di categoria B e C, potranno esercitare il diritto di recesso spettante a tali categoria di azioni ai sensi di quanto previsto nello statuto sociale di Benefit e che sarà riflesso altresì nello statuto sociale di Nuova Mirato.
    </p>
<p>
<strong>6. Durata del Patto Parasociale</strong>
</p>
<p>
      Il Patto Parasociale sarà valido ed efficace fino alla scadenza del 5° (quinto) anno successivo alla data di stipulazione ovvero, in assenza di <em>Delisting</em>(eventualmente anche per effetto della Fusione), fino alla scadenza del 3° (terzo) anno dalla data di stipulazione.<br/>
      In ogni caso, il Patto Parasociale verrà meno anticipatamente rispetto alla naturale scadenza in caso (i) di avveramento della Condizione Risolutiva o mancato avveramento delle Condizioni dell’Operazione (salvo rinuncia a tali condizioni); e (ii) di cessione da parte dei soci della totalità delle proprie partecipazioni sociali ovvero di Smobilizzo.
    </p>
<p>
<strong>7. Clausola compromissoria</strong>
</p>
<p>
      Il Patto Parasociale contiene una clausola compromissoria ai sensi della quale tutte le controversie scaturenti dal Patto Parasociale medesimo saranno risolte da un collegio arbitrale composto da 3 arbitri da nominarsi in conformità al regolamento arbitrale nazionale della Camera Arbitrale Nazionale ed Internazionale di Milano, il collegio arbitrale procederà in via rituale,
      secondo diritto. La sede dell’arbitrato sarà Milano e la lingua sarà la lingua italiana.
    </p>
<p>
<strong>8. Clausola Penale</strong>
</p>
<p>
      Il Patto Parasociale contiene, per il caso di violazione degli obblighi di cui al paragrafo <strong><em>‎</em></strong>5.2 (B)(ii) da parte dei soggetti ivi contemplati, la previsione di una penale a carico della parte inadempiente di un importo pari al valore della partecipazione in Benefit della parte inadempiente medesima come determinata, ai sensi dell’art. 1349, comma 1,
      cod. civ.,  da un esperto designato da una delle parti non inadempienti.
    </p>
<p>
<strong>9. Tipo di patto</strong>
</p>
<p>
      Il Patto Parasociale è inquadrabile nella fattispecie di cui all’art. 122, primo e quinto comma, lettera b) e d) del TUF.
    </p>
<p>
<strong>10. Registro Imprese</strong>
</p>
<p>
      Il Patto Parasociale è stato depositato presso il Registro delle Imprese di Novara.
    </p>
<p>
      4 agosto 2009
    </p>
<p>
<strong>[MG.4.09.1]