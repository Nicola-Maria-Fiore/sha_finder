<html>
<head>
<title>
      BANCA TOSCANA SPA - Estratto dei patti parasociali
    </title>
<meta content="stp" name="subjectList"/>
<meta content="147235" name="linkid"/>
<meta content="BANCA TOSCANA SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="BANCA TOSCANA SPA" name="societa"/>
<meta content="stpatti" name="ss_table"/>
<meta content="2003-03-30" name="date"/>
<meta content="stpatti" name="tipo"/>
<meta content="N;consob;1098894926607" name="synchro"/>
<meta content="5255" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
        <b>BANCA TOSCANA S.P.A.</b>
</p>
<p>
      Si informa che tra MONTE DEI PASCHI DI SIENA, Istituto di Diritto Pubblico (in prosieguo "Fondazione"), e la sua controllata BANCA MONTE DEI PASCHI DI SIENA S.p.A. (in prosieguo "BMPS"), è stato stipulato, in data 20 maggio 1999, un accordo in base al quale la Fondazione, proprietaria di n. 29.400.000 azioni della BANCA TOSCANA S.p.A. (pari al 9,986% del capitale
      sociale), riconosce a BMPS un diritto di prelazione nel caso in cui essa Fondazione intendesse alienare, sotto qualsiasi forma, in tutto o in parte, le citate azioni oppure, in caso di aumento di capitale, i relativi diritti di opzione.
    </p>
<p>
      In caso di operazioni di fusione o di incorporazione riguardanti Banca Toscana il diritto di prelazione spettante a BMPS si trasferirà di diritto, automaticamente e senza bisogno di formalità alcuna, sulle azioni che saranno assegnate alla Fondazione in cambio delle citate azioni, salvo che la Fondazione decida, ricorrendone le condizioni, di esercitare il diritto di recesso,
      oppure di alienare le citate azioni fino a quando le stesse saranno quotate in Borsa.
    </p>
<p>
      L'accordo sottoscritto ha durata triennale, periodo che si rinnoverà per ulteriori tre anni e così via di tre anni in tre anni salvo disdetta da inviarsi dalla Fondazione a BMPS, mediante lettera raccomandata con avviso di ricevimento, almeno tre mesi prima della scadenza originaria o prorogata.
    </p>
<p>
      Ai sensi dell'art. 123, terzo comma, del D.Lgs. n. 58/1998 se la Fondazione intende aderire ad una eventuale offerta pubblica di acquisto o di scambio riguardante le azioni di Banca Toscana (o di quelle di altre società che a seguito di fusione o incorporazione la Fondazione dovesse richiedere in sostituzione di quelle di Banca Toscana), la Fondazione stessa può recedere senza
      preavviso dal patto sottoscritto. La Fondazione ne darà comunque tempestiva notizia a BMPS perchè quest'ultima possa eventualmente dichiarare il proprio intendimento di esercitare il suo diritto di prelazione con anticipo di almeno 15 giorni rispetto al termine previsto per l'adesione all'OPA o OPS, alle stesse condizioni previste dall'O.P.A. e OPS medesime.
    </p>
<p>
      Si precisa che BANCA MONTE DEI PASCHI DI SIENA S.p.A., alla data del 20 maggio c.a., detiene diritti di voto in Banca Toscana S.p.A. pari al 72,406% rappresentati da n. 213.110.997 azioni di proprietà e n. 51.919 azioni in pegno.
    </p>
<p>
      L'accordo in parola sarà depositato presso l'Ufficio del Registro delle Imprese di Firenze nei termini di legge.
    </p>
<p>
      28 maggio 1999<br/>
<br/>
<b>[BL.1.99.1]