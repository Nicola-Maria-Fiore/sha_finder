/b>
</p>
<hr/>
<p align="center">
<b>DIGITALBROS S.P.A.</b>
</p>
<p>
<strong>Società i cui strumenti finanziari sono oggetto dell' accordo</strong>
</p>
<p>
      Digital Bros S.p.A., con sede in Milano, via Bisceglie 71, (di seguito " <strong>DB</strong> ") e Game Channel S.p.A. (di seguito, " <strong>GC</strong> ")., con sede in Milano, via Appiani.
    </p>
<p>
<strong>Finalità dell'accordo e soggetti partecipanti</strong>
</p>
<p>
      In data 21 settembre 2000 Abramo Galante, Raffaele Galante e Sem Moioli hanno sottoscritto un accordo vincolante avente la finalità di consentire a DB di acquisire l'intero capitale sociale di GC e a Sem Moioli di concambiare la propria partecipazione di minoranza attualmente posseduta nel capitale sociale di GC (pari al 33% del capitale sociale di GC stessa) con una partecipazione
      azionaria in DB.
    </p>
<p>
<strong>Contenuto e durata dell'accordo vincolante</strong>
</p>
<p>
      Oggetto dell'accordo vincolante è la fusione per incorporazione di GC in DB da attuarsi mediante aumento per concambio del capitale sociale di quest'ultima destinato all'azionista di minoranza Sem Moioli per complessive n. 400.000 azioni ordinarie DB di nuova emissione (di seguito, le " <strong>Azioni di Concambio</strong> "), sulla base di un rapporto di
      concambio di n. 165.000 azioni GC per n. 400.000 azioni DB, a servizio dell'indicata fusione per incorporazione, con conseguente annullamento delle azioni ordinarie GC ed eventuale successivo scorporo del relativo ramo d'azienda a favore di una società di nuova costituzione o di una società già esistente interamente controllata da DB.
    </p>
<p>
      L'accordo vincolante prevede che la fusione dovrà comunque perfezionarsi, mediante la stipula dell'atto di fusione e l'adempimento dell'ultima delle pubblicazioni prescritte dall'art. 2504 c.c., entro il termine essenziale del 31 dicembre 2002, intendendosi tale termine come essenziale ai sensi dell'art. 1457 c.c..
    </p>
<p>
      Abramo Galante e Raffaele Galante, hanno stipulato l'accordo in qualità di soci di maggioranza di DB ed esclusivamente in relazione al loro impegno a votare nell'ambito dell'assemblea degli azionisti di DB a favore della deliberazione di fusione di cui all'art. 2502 c.c.. Ferma ed impregiudicata l'immediata efficacia vincolante dell'accordo le parti si sono
      riservate di stipulare un accordo quadro avente la funzione di integrare i principi e le clausole contenute nello stesso accordo vincolante.
    </p>
<p>
      DB si è impegnata, per quanto possibile e comunque nel pieno rispetto del diritto societario, a far assumere tutte le delibere nonché a compiere tutti gli adempimenti societari preliminari alla fusione e all'eventuale successivo scorporo, secondo i termini riportati nell'accordo vincolante ed eventualmente dettagliati nell'ambito dell'accordo quadro che dovesse
      essere successivamente stipulato.
    </p>
<p>
      Sem Moioli si è impegnato a non effettuare operazioni di vendita o qualunque atto di disposizione inter vivos a titolo oneroso (i) relativamente al 100% delle Azioni di Concambio ricevute fino alla data del 31 dicembre 2001, (ii) per il periodo ricompreso tra il 1 gennaio 2002 ed il 31 dicembre 2002 relativamente al 70% delle Azioni di Concambio ricevute e per il periodo ricompreso tra
      il 1 gennaio 2003 ed il 31 dicembre 2004 relativamente al 50% delle rimanenti Azioni di Concambio. Sem Moioli si è impegnato inoltre a fare quanto in suo potere al fine di non ostacolare ma favorire la fusione e l'eventuale successivo scorporo nonché a depositare le Azioni di Concambio in un conto titoli vincolato gestito da primario istituto bancario individuato in accordo
      tra le parti.
    </p>
<p>
      Le parti hanno concordato che, qualora per ragioni indipendenti dalla volontà delle parti e relative alla redazione da parte dell'esperto designato dal Presidente del Tribunale, ai sensi dell'art. 2501- <em>quinquies</em> c.c., della relazione sulla congruità del rapporto di concambio, non si potesse dare attuazione alla fusione sulla base del rapporto di concambio sopra
      menzionato, si dia comunque attuazione all'operazione, sulla base del nuovo rapporto di concambio eventualmente stabilito dall'esperto, dando in ogni caso corso alle finalità dell'operazione, in sintonia con lo spirito e gli intenti dell'accordo medesimo.
    </p>
<p>
      Le parti hanno convenuto che, qualora non fosse possibile dare corso all'offerta pubblica di sottoscrizione di azioni DB o la stessa sia ritirata per una delle cause di cui alla Sezione Terza, Capitolo XI, paragrafo 11.6 della bozza di prospetto informativo depositato presso la CONSOB in data 4 settembre 2000, o comunque la Borsa Italiana non rilasci il provvedimento di ammissione delle
      azioni ordinarie DB alle negoziazioni presso il Nuovo Mercato, l'accordo si intenderà risolto di diritto e, di conseguenza, verranno meno gli impegni delle parti.
    </p>
<p>
      Le parti, inoltre, hanno preso atto del fatto che tutti gli impegni contenuti nell'accordo sono condizionati al fatto che, alla data in cui verrà posto in essere il primo atto propedeutico alla fusione, Sem Moioli, purché preventivamente assunto, risulti essere legato a DB da un contratto di lavoro che preveda il suo inquadramento con la qualifica di dirigente.
    </p>
<p>
      Sem Moioli si è impegnato, inoltre, a rispettare l'impegno assunto da DB e dai soci di maggioranza nei confronti di ING Barings, quest'ultima in qualità di Sponsor nell'ambito dell'offerta pubblica di sottoscrizione e richiesta di ammissione a quotazione delle azioni ordinarie DB presso il Nuovo Mercato organizzato e gestito dalla Borsa Italiana S.p.A., a non
      deliberare aumenti di capitale e a non autorizzare la vendita di azioni DB per un periodo di 12 mesi successivo alla data di inizio delle negoziazioni delle azioni DB sul Nuovo Mercato se non con il consenso scritto di ING Barings.
    </p>
<p>
      Resta inteso che gli impegni assunti da Sem Moioli nell'ambito dell'accordo vincolante sono comenque subordinati al rispetto dei vincoli assunti da Digital Bros e dai suoi attuali soci Davide Galante, Abramo Galante e Raffaele Galante nei confronti di ING Barings di cui alla Sesione Terza, Capitolo XI, paragrafo 11.18 del Prospetto Informativo depositato presso la CONSOB in data 11
      ottobre 2000 a seguito del nulla osta comunicato con nota n. 74383 del 10 ottobre 2000.
    </p>
<p>
<strong>Garanzie</strong>
</p>
<p>
      Sem Moioli ha rilasciato le seguenti specifiche garanzie: piena trasferibilità delle azioni ordinarie GC possedute, salve le eventuali disposizioni dello statuto sociale; piena ed esclusiva proprietà delle azioni GC possedute ed inesistenza di oneri, vincoli, gravami o diritti di terzi di qualsivoglia natura; sussistenza dei necessari poteri di firma.
    </p>
<p>
      DB ha rilasciato apposita garanzia circa la regolarità dell'emissione e l'integrale liberazione delle Azioni di Concambio nonché circa la sussitenza dei necessari poteri di firma..
    </p>
<p>
<strong>Oneri e spese</strong>
</p>
<p>
      Le parti hanno convenuto che le spese relative alle operazioni societarie per l'esecuzione dell'accordo vincolante, le spese dei consulenti nominati nonché gli oneri fiscali inerenti la sottoscrizione dell'accordo vincolante e del successivo eventuale accordo quadro rimarranno a carico della parte cui competono ai sensi di legge. Inoltre, ogni eventuale altra spesa ed onere
      inerente l'accordo vincolante sarà sopportata in misura paritetica da ciascuna parte.
    </p>
<p>
<strong>Legge applicabile</strong>
</p>
<p>
      L'accordo vincolante è regolato dalla legge italiana.
    </p>
<p>
<strong>Foro competente</strong>
</p>
<p>
      Qualunque controversia derivante dall'accordo vincolante è devoluta alla competenza del foro di Milano.
    </p>
<p>
<strong>Pubblicità</strong>
</p>
<p>
      Dell'accordo sarà data comunicazione alle Autorità competenti ed al mercato nei termini e secondo le modalità di cui alle vigenti disposizioni di legge e regolamentari.
    </p>
<p>
      29 ottobre 2000
    </p>
<p>
<strong>PATTO SCIOLTO PER OCCORSA SCADENZA DEI RELATIVI TERMINI</strong>
</p>
<p>
<b>[DC.3.00.1]