<html>
<head>
<title>
      BORGOSESIA SPA - Estratto del patto parasociale
    </title>
<meta content="stp" name="subjectList"/>
<meta content="605102" name="linkid"/>
<meta content="BORGOSESIA SPA - Estratto del patto parasociale" name="Description"/>
<meta content="stpatti" name="ss_family"/>
<meta content="BORGOSESIA SPA" name="SOCIETA"/>
<meta content="stpatti" name="ss_table"/>
<meta content="2017-03-17" name="date"/>
<meta content="stpatti" name="tipo"/>
<meta content="N;prudenzi;1490095489145" name="synchro"/>
<meta content="30033" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<strong>BORGOSESIA S.P.A.</strong>
</p>
<p align="center">
      SEDE IN PRATO, VIA DEI FOSSI 14/C
    </p>
<p align="center">
      P.IVA, C.F. E NUMERO DI ISCRIZIONE AL REGISTRO DELLE IMPRESE DI PRATO: 00554840017
    </p>
<p align="center">
      CAPITALE SOCIALE INTERAMENTE SOTTOSCRITTO E VERSATO PARI AD EURO 54.995.595,60
    </p>
<p>
      Ai sensi e per gli effetti dell’art. 122 del d.lgs. 24.2.1998, n. 58 ("<strong>TUF</strong>") e degli artt. 127 e ss. del Regolamento adottato con delibera Consob n. 11971 del 14 maggio 1999 come successivamente modificato ed integrato (il "<strong>Regolamento Emittenti</strong>"), Compagnia della Ruota S.p.A. ("<strong>CDR</strong>"), Andrea Zanelli
      ("<strong>AZ</strong>"), Antonella Amato ("<strong>AA</strong>") e Giancarlo Zanelli ("<strong>GZ</strong>") (congiuntamente le "<strong>Parti</strong>") rendono noto quanto segue.
    </p>
<p>
<strong>Premessa</strong>
</p>
<p>
      Il 18 ottobre 2013, al fine di compiere ulteriori operazioni straordinarie sulle azioni ordinarie di Borgosesia (come di seguito definita), le Parti hanno stipulato un accordo parasociale avente ad oggetto le suddette azioni e contenente obblighi relativi ai diritti di voto in assemblea e alla disposizione delle azioni stesse (il "<strong>Patto</strong>").
    </p>
<p>
<strong>1. Società i cui strumenti finanziari sono oggetto del Patto</strong>
</p>
<p>
      La società i cui strumenti finanziari sono oggetto del Patto è Borgosesia S.p.A., società quotata su MTA, avente sede legale in Prato, via dei Fossi 14/C, p.iva, c.f. e numero di iscrizione al registro delle imprese di Prato 0055484001, capitale sociale interamente sottoscritto e versato pari ad Euro 54.995.595,60 ("<strong>Borgosesia</strong>"). Il Patto è un
      patto di sindacato di voto contenente previsioni parasociali aventi ad oggetto le azioni ordinarie di Borgosesia e alcuni obblighi di disposizione delle stesse.
    </p>
<p>
<strong>2. Azioni conferite nel Patto</strong>
</p>
<p>
      Il Patto prevede che CDR, AZ, AA e GZ conferiscano in sindacato la totalità delle azioni ordinarie di Borgosesia (le "Azioni") che di volta in volta saranno di loro proprietà , ivi incluse le azioni ordinarie anche mediante acquisti, sottoscrizioni successivi alla sottoscrizione del Patto (ivi inclusi strumenti finanziari partecipativi, obbligazioni convertibili, e altri
      diritti, comunque denominati, che conferiscono il diritto a diventare titolare di azioni ordinarie. Più in particolare, il Patto ha ad oggetto n. 5.846.794 azioni ordinarie di Borgosesia, così suddivise:
    </p>
<table border="1" bordercolor="#c0c0c0" cellspacing="1" dir="ltr" width="629">
<tbody>
<tr>
<td valign="bottom" width="20%">
<font face="Calibri" size="1"><b></b></font>
<p align="center">
<font face="Calibri" size="1"><b>Azionista</b></font>
</p>
</td>
<td valign="bottom" width="20%">
<font face="Calibri" size="1"><b></b></font>
<p align="center">
<font face="Calibri" size="1"><b>Numero di azioni sindacate</b></font>
</p>
</td>
<td valign="bottom" width="20%">
<font face="Calibri" size="1"><b></b></font>
<p align="center">
<font face="Calibri" size="1"><b>% rispetto al totale delle azioni sindacate</b></font>
</p>
</td>
<td valign="bottom" width="19%">
<font face="Calibri" size="1"><b></b></font>
<p align="center">
<font face="Calibri" size="1"><b>% rispetto a capitale sociale ordinario di Borgosesia</b></font>
</p>
</td>
<td valign="bottom" width="21%">
<font face="Calibri" size="1"><b></b></font>
<p align="center">
<font face="Calibri" size="1"><b>% sul capitale sociale al netto delle n. 14.554.583 azioni proprie detenute da Borgosesia</b></font>
</p>
</td>
</tr>
<tr>
<td valign="top" width="20%">
<font face="Calibri" size="1"></font>
<p align="justify">
<font face="Calibri" size="1">CDR</font>
</p>
</td>
<td valign="top" width="20%">
<font face="Calibri" size="1"></font>
<p align="center">
<font face="Calibri" size="1">3.287.030</font>
</p>
</td>
<td valign="top" width="20%">
<font face="Calibri" size="1"></font>
<p align="center">
<font face="Calibri" size="1">56,22%</font>
</p>
</td>
<td valign="top" width="19%">
<font face="Calibri" size="1"></font>
<p align="center">
<font face="Calibri" size="1">7,17 %</font>
</p>
</td>
<td valign="top" width="21%">
<font face="Calibri" size="1"></font>
<p align="center">
<font face="Calibri" size="1">10,82 %</font>
</p>
</td>
</tr>
<tr>
<td valign="top" width="20%">
<font face="Calibri" size="1"></font>
<p align="justify">
<font face="Calibri" size="1">AZ</font>
</p>
</td>
<td valign="top" width="20%">
<font face="Calibri" size="1"></font>
<p align="center">
<font face="Calibri" size="1">2.001.746</font>
</p>
</td>
<td valign="top" width="20%">
<font face="Calibri" size="1"></font>
<p align="center">
<font face="Calibri" size="1">34,24%</font>
</p>
</td>
<td valign="top" width="19%">
<font face="Calibri" size="1"></font>
<p align="center">
<font face="Calibri" size="1">4,37 %</font>
</p>
</td>
<td valign="top" width="21%">
<font face="Calibri" size="1"></font>
<p align="center">
<font face="Calibri" size="1">6,59 %</font>
</p>
</td>
</tr>
<tr>
<td valign="top" width="20%">
<font face="Calibri" size="1"></font>
<p align="justify">
<font face="Calibri" size="1">AA</font>
</p>
</td>
<td valign="top" width="20%">
<font face="Calibri" size="1"></font>
<p align="center">
<font face="Calibri" size="1">406.268</font>
</p>
</td>
<td valign="top" width="20%">
<font face="Calibri" size="1"></font>
<p align="center">
<font face="Calibri" size="1">6,95%</font>
</p>
</td>
<td valign="top" width="19%">
<font face="Calibri" size="1"></font>
<p align="center">
<font face="Calibri" size="1">0,89 %</font>
</p>
</td>
<td valign="top" width="21%">
<font face="Calibri" size="1"></font>
<p align="center">
<font face="Calibri" size="1">1,34 %</font>
</p>
</td>
</tr>
<tr>
<td valign="top" width="20%">
<font face="Calibri" size="1"></font>
<p align="justify">
<font face="Calibri" size="1">GZ</font>
</p>
</td>
<td valign="top" width="20%">
<font face="Calibri" size="1"></font>
<p align="center">
<font face="Calibri" size="1">151.750</font>
</p>
</td>
<td valign="top" width="20%">
<font face="Calibri" size="1"></font>
<p align="center">
<font face="Calibri" size="1">2,60%</font>
</p>
</td>
<td valign="top" width="19%">
<font face="Calibri" size="1"></font>
<p align="center">
<font face="Calibri" size="1">0,33 %</font>
</p>
</td>
<td valign="top" width="21%">
<font face="Calibri" size="1"></font>
<p align="center">
<font face="Calibri" size="1">0,50 %</font>
</p>
</td>
</tr>
<tr>
<td valign="top" width="20%">
<font face="Calibri" size="1"><b></b></font>
<p align="justify">
<font face="Calibri" size="1"><b>Totale</b></font>
</p>
</td>
<td valign="top" width="20%">
<font face="Calibri" size="1"><b></b></font>
<p align="center">
<font face="Calibri" size="1"><b>5.846.794</b></font>
</p>
</td>
<td valign="top" width="20%">
<font face="Calibri" size="1"><b></b></font>
<p align="center">
<font face="Calibri" size="1"><b>100,00%</b></font>
</p>
</td>
<td valign="top" width="19%">
<font face="Calibri" size="1"><b></b></font>
<p align="center">
<font face="Calibri" size="1"><b>12,76%</b></font>
</p>
</td>
<td valign="top" width="21%">
<font face="Calibri" size="1"><b></b></font>
<p align="center">
<font face="Calibri" size="1"><b>19,25%</b></font>
</p>
</td>
</tr>
</tbody>
</table>
<font face="Calibri" size="2"><br/>
</font>
<p>
      Nessuno degli aderenti del Patto, sia per quanto riguarda le azioni ordinarie detenute sia mediante l'adesione al Patto stesso esercita il controllo ex art. 93 TUF su Borgosesia.
    </p>
<p>
      Immobiliare Dama S.a.S. di Mauro Girardi e C. esercita il controllo di fatto e la direzione e coordinamento su CdR. Nessuna delle Parti, alla data odierna, detiene azioni in Borgosesia che non siano state apportate al Patto.
    </p>
<p>
       
    </p>
<p>
<strong>3. Disposizioni relative alla corporate governance di Borgosesia</strong>
</p>
<p>
      3.1 Delibere dell'assemblea ordinaria e straordinaria di Borgosesia
    </p>
<p>
      Per tutta la durata del Patto, le Parti si impegnano, in occasione di ogni assemblea ordinaria o straordinaria della Società a riunirsi senza particolari formalità, anche in audioconferenza , non appena abbiano conoscenza della convocazione di una assemblea ovvero non appena sorga la necessità o l'opportunità di deliberare su una determinata materia, per esaminare in
      via preventiva e discutere gli argomenti posti di volta in volta all'ordine del giorno ovvero su cui sia necessario o opportuno deliberare, al fine di valutare la posizione comune da adottare su tali argomenti. Le Parti discuteranno le diverse proposte eventualmente emerse nel corso della riunione, tra le quali si considererà in ogni caso adottata la proposta votata da CDR.
    </p>
<p>
      Ogni decisione presa come sopra descritto sarà vincolante per tutte le Parti e saranno tenute a dare esecuzione a quanto deciso. A tal fine, le Parti nomineranno, in occasione di ciascuna assemblea della Società nonché in ogni altra occasione in cui è necessario esprimere un voto, un delegato comune, affinché quest'ultimo possa, in nome e per conto delle Parti:
      (x) partecipare a tale assemblea e votare secondo le istruzioni di voto che le Parti, consegneranno a tale delegato comune; ovvero (y) porre in essere le attività necessarie per dare esecuzione a quanto deciso. In caso di violazione di quanto sopra previsto, ove una Parte eserciti il proprio diritto di voto difformemente da quanto deciso, tale Parte dovrà pagare all'altra
      Parte, a titolo di penale e fatto salvo il diritto di tale Parte a richiedere il maggior danno eventualmente subito ai sensi dell'art. 1382 del codice civile, un importo complessivamente pari a Euro 250.000 per ogni violazione.
    </p>
<p>
      3.2 Nomina del Consiglio di Amministrazione e del Collegio Sindacale di Borgosesia
    </p>
<p>
      Le Parti si impegnano, per tutta la durata del Patto, a presentare congiuntamente e a votare nelle assemblee di Borgosesia un'unica lista ai fini dell'elezione del consiglio di amministrazione e del collegio sindacale. La selezione dei candidati ai fini dell'elezione del consiglio di amministrazione e del collegio sindacale avverrà, nel rispetto di quanto previsto dallo
      statuto della Società nonché dalla Normativa applicabile, secondo le modalità indicate al paragrafo precedente in relazione al sindacato di voto; restando inteso che i candidati di ciascuna lista saranno designati d'accordo tra le Parti e, in caso di disaccordo, con secondo quanto indicato da CDR.
    </p>
<p>
<strong>4. Disposizioni relative alla circolazione delle Azioni</strong>
</p>
<p>
      4.1 Trasferimento delle Azioni
    </p>
<p>
      Fatto salvo quanto previsto al successivo paragrafo 4.2, le Parti si impegnano a non effettuare alcun Trasferimento delle Azioni per tutta la durata del Patto. Ai fini di tale obbligo per "Trasferimento" si intende con riferimento alle Azioni, qualsiasi negozio, a titolo oneroso o gratuito, inter vivos o mortis causa, in forma del quale, direttamente o indirettamente, muti la
      titolarità delle Azioni, ivi compresi, in via meramente esemplificativa, la compravendita, la donazione, la permuta, il conferimento, la distribuzione di dividendi in natura, la cessione in blocco, anche forzata o coattiva, la cessione o il conferimento di azienda o di rami di azienda, la cessione in garanzia, la fusione, la scissione, la costituzione o la cessione di diritti reali, la
      costituzione di diritti di garanzia, di opzione, di usufrutto, di pegno, swap, scambi, accordi fiduciari, trusts, o altre operazioni con effetto equivalente, oneri, pretese, gravami o altri diritti di natura obbligatoria o reale o restrizioni di qualsiasi natura; restando inteso, tuttavia, che non rientra nella nozione di "Trasferimento" di cui alla presente definizione la
      costituzione in pegno delle Azioni a favore di banche e istituti di credito.
    </p>
<p>
      4.2 Conferimento
    </p>
<p>
      A richiesta di CdR, AZ ed AA si sono impegnati, entro il 31 dicembre 2013, a conferire, il primo, n. 2.001.746 e la seconda 248.254 Azioni in una società di nuova costituzione ("<strong>NewCo</strong>") che sarà creata e controllata da CdR (il "<strong>Conferimento</strong>"). Allo stesso modo CdR si obbliga nei confronti di costoro a costituire NewCo entro il
      30 novembre 2013, in forma di società a responsabilità limitata, dotandola di un capitale sociale iniziale di Euro 10.000. Il Conferimento avverrà a un valore non inferiore a Euro 1,0947 per Azione da imputarsi per Euro 3.075 a capitale sociale e per Euro 2.460.000 a sovrapprezzo. Alla partecipazione così sottoscritta dalla Parte interessata spetterà il diritto
      particolare di beneficiare in esclusiva del fondo di sovrapprezzo così costituito, tanto durante la vita di Newco che all’atto del suo scioglimento nonché alla partecipazione agli utili sulla base del valore contabile e non nominale della stessa. Anche a seguito del Conferimento, CDR manterrà il controllo di diritto su NewCo.
    </p>
<p>
      4.3 Adesione all'offerta di scambio
    </p>
<p>
      Sempre entro il 31 dicembre 2013 e a richiesta di CdR, AA e GZ si impegnano ad aderire (l’"<strong>Adesione</strong>"), la prima per le residue n. 158.014, e GZ per n. 151.750 Azioni, all’Offerta di Scambio promossa da CdR su massime n. 3.200.000 Azioni, meglio descritta nel comunicato diffuso al mercato in data 11 ottobre 2013.
    </p>
<p>
<strong>5. Durata</strong>
</p>
<p>
      Il Patto è entrato in vigore il 18 ottobre 2013, data di sottoscrizione dello stesso. Il Patto resterà valido e vincolante tra le Parti per 36 (trentasei) mesi dalla Data di Efficacia; inoltre, il Patto si risolverà altresì con effetto automatico, ai sensi dell'art. 1353 del codice civile alla data in cui diverrà efficace il Conferimento ovvero, ove successiva,
      alla data in cui diverrà efficace l’Adesione.
    </p>
<p>
<strong>6. Deposito</strong>
</p>
<p>
      Il testo del Patto è stato depositato presso l’ufficio del Registro delle Imprese di Prato in data 21 ottobre 2013 (ricevuta n. PRA/34763/2013/CPOAUTO). Le indicazioni essenziali di cui all'art. 130 del Regolamento Emittenti sono pubblicate sul sito internet di CDR www.compagniadellaruota.com.
    </p>
<p>
      21 ottobre 2013
    </p>
<p align="left">
<strong>[BAI.1.13.1]