/strong>
</p>
<p>
      PATTO SCIOLTO CON PUBBLICAZIONE AVVENUTA IN DATA 4 LUGLIO 2008
    </p>
<hr/>
<p align="center">
<strong>ATLANTIA S.P.A.</strong>
</p>
<p>
      In data 28 giugno 2007 è stato stipulato un contratto denominato "<b>Accordo di Rinnovo</b>", ai sensi del quale il patto parasociale stipulato il 28 gennaio 2005 relativo a Schemaventotto S.p.A. ("<b>Schema 28</b>" o la "<b>Società</b>") e ad Atlantia S.p.A. ("<b>Atlantia</b>"), società le cui azioni sono quotate sul Mercato Telematico
      Azionario organizzato e gestito da Borsa Italiana S.p.A., è stato rinnovato con alcune modifiche. Il nuovo patto parasociale (il "<b>Patto Parasociale</b>"), in relazione al quale sono stati tempestivamente effettuati tutti gli adempimenti (unitamente agli adempimenti relativi all’Accordo di Rinnovo), di cui all’art. 122 del D. Lgs. 24.2.1998, n. 58 (come
      successivamente modificato, il "<b>Testo Unico</b>") e delle applicabili disposizioni della Delibera Consob n. 11971 del 14.5.1999 (come successivamente modificato, il "<b>Regolamento Emittenti</b>"), entrato in vigore il 1° gennaio 2008.
    </p>
<p>
      Il Patto Parasociale, tra l’altro, prevede la facoltà di ciascuno dei Partecipanti di recedere dal Patto Parasociale e attivare delle procedure ivi espressamente disciplinate, volte a consentire l’uscita dei Partecipati dalla compagine sociale di Schema 28 (si rinvia al successivo punto 5, lettera h).
    </p>
<p>
      Con comunicazione del 15 febbraio 2008 tutti i Partecipanti hanno esercitato il diritto di recesso dal Patto Parasociale con effetto dalla data di efficacia della Scissione (come definita di seguito) e manifestato l’intenzione di uscire dalla compagine sociale di Schema 28.
    </p>
<p>
      In data 28 aprile 2008 sono stati perfezionati gli adempimenti relativi all’uscita della Fondazione Cassa di Risparmio di Torino ("<b>Fondazione</b>") (si rinvia al successivo punto 5, lettera h).
    </p>
<p>
      I Partecipanti intendono completare gli ulteriori adempimenti relativi all’uscita di ciascuno di essi entro il 30 giugno 2008 (si rinvia al successivo punto 5, lettera h).
    </p>
<p>
<b>1. <u>Società i cui strumenti finanziari sono oggetto del Patto Parasociale</u></b>
</p>
<p>
      La società i cui strumenti finanziari costituiscono oggetto del Patto Parasociale è Schema 28, con sede in Moncalieri (TO), Corso Trieste 170, iscritta presso il Registro delle Imprese di Torino, numero di iscrizione e codice fiscale 03460140266. All’esito dell’uscita di Fondazione e dell’assemblea straordinaria di Schema 28 che ha deliberato l’annullamento
      delle azioni proprie acquistate, previa eliminazione del valore nominale delle Azioni Schema 28, il capitale sociale versato di Schema 28 è rimasto invariato, pari ad Euro 445.536.000,00, diviso in numero 742.560.002 azioni ordinarie ("<b>Azioni Schema 28</b>").
    </p>
<p>
      Si fa presente che alcune disposizioni del Patto Parasociale sono anche relative ad Atlantia, con sede in Roma, via A. Nibby, 20, iscritta presso il Registro delle Imprese di Roma, numero di iscrizione e codice fiscale 03731380261, il capitale sociale versato di Atlantia è pari ad Euro 571.711.557,00, ed é diviso in numero 571.711.557 azioni ordinarie, del valore nominale unitario
      di Euro 1,00.
    </p>
<p>
<b>2. <u>Azioni e strumenti finanziari oggetto del Patto Parasociale</u></b>
</p>
<p>
      Il Patto Parasociale ha ad oggetto tutte le Azioni Schema 28, rappresentative dell’intero capitale sociale di Schema 28. Il Patto Parasociale prevede, inoltre, l’obbligo di apportare al Patto Parasociale tutte le Azioni Schema 28 di nuova emissione, nonché tutte le azioni di qualunque categoria, gli strumenti finanziari e tutti gli strumenti finanziari partecipativi che
      dovessero essere emessi da Schema 28 ed i relativi diritti di voto (gli "<b>Strumenti Finanziari</b>").
    </p>
<p>
      All’esito dell’uscita di Fondazione, la partecipazione in Atlantia posseduta da Schemaventotto si è ridotta da n. 286.427.490 a n. 248.237.158 azioni ordinarie di Atlantia (le "<b>Azioni</b> <b>Atlantia</b>"), e quindi dal 50,100% al 43,42% del capitale sociale di Atlantia (si rinvia al successivo punto 5, lettera h).
    </p>
<p>
      A ciascuno dei soci di Schema 28 che hanno sottoscritto il Patto Parasociale (i "<b>Partecipanti</b>") è riferibile un quantitativo di Azioni Atlantia proporzionale alla rispettiva percentuale di partecipazione nel capitale di Schema 28 (le Azioni Atlantia riferibili a ciascun Partecipante, le "<b>Azioni Atlantia Riferibili</b>").
    </p>
<p>
<b>3. <u>Soggetti aderenti al Patto Parasociale</u></b>
</p>
<p>
      Parti del Patto Parasociale sono tutti i Partecipanti, nonché Sintonia S.p.A. e Abertis Infraestructuras S.A., che hanno sottoscritto il Patto Parasociale in qualità di controllanti, rispettivamente, Sintonia S.A. ("<b>Sintonia</b>") e Acesa Italia S.r.l. ("<b>Acesa</b>") al solo fine di garantire l’adempimento delle obbligazioni poste a carico di queste
      ultime.
    </p>
<p>
      La tabella riportata nel seguito indica ciascuno dei Partecipanti e la rispettiva percentuale di partecipazione al capitale di Schema 28 (con riferimento a ciascun Partecipante, la "<b>Percentuale di Partecipazione</b>") all’esito della delibera dell'assemblea straordinaria di Schema 28 :
    </p>
<table border="1" cellpadding="4" cellspacing="0" width="100%">
<tbody>
<tr>
<td valign="top" width="47%">
<b></b>
<p align="center">
<b>Partecipante</b>
</p>
</td>
<td valign="top" width="28%">
<b></b>
<p align="center">
<b>N. di Azioni</b>
</p>
</td>
<td valign="top" width="25%">
<b></b>
<p align="center">
<b>%</b>
</p>
</td>
</tr>
<tr>
<td valign="top" width="47%">
<p>
              Sintonia S.A.
            </p>
</td>
<td valign="top" width="28%">
<p align="right">
              514.080.000
            </p>
</td>
<td valign="top" width="25%">
<p align="right">
              69,2308
            </p>
</td>
</tr>
<tr>
<td valign="top" width="47%">
<p>
              Fondazione CRT
            </p>
</td>
<td valign="top" width="28%">
<p align="right">
              0
            </p>
</td>
<td valign="top" width="25%">
<p align="right">
              0
            </p>
</td>
</tr>
<tr>
<td valign="top" width="47%">
<p>
              Acesa Italia S.r.l.
            </p>
</td>
<td valign="top" width="28%">
<p align="right">
              114.239.998
            </p>
</td>
<td valign="top" width="25%">
<p align="right">
              15,3846
            </p>
</td>
</tr>
<tr>
<td valign="top" width="47%">
<p>
              Assicurazioni Generali S.p.A.
            </p>
</td>
<td valign="top" width="28%">
<p align="right">
              57.120.002
            </p>
</td>
<td valign="top" width="25%">
<p align="right">
              7,6923
            </p>
</td>
</tr>
<tr>
<td valign="top" width="47%">
<p>
              UniCredit Corporate Banking S.p.A. <sup>(*)</sup>
</p>
</td>
<td valign="top" width="28%">
<p align="right">
              57.120.002
            </p>
</td>
<td valign="top" width="25%">
<p align="right">
              7,6923
            </p>
</td>
</tr>
<tr>
<td valign="top" width="47%">
<b></b>
<p>
<b>Totale</b>
</p>
</td>
<td valign="top" width="28%">
<p align="right">
              742.560.002
            </p>
</td>
<td valign="top" width="25%">
<p align="right">
              100,00
            </p>
</td>
</tr>
</tbody>
</table>
<sup><br/>
</sup>
<blockquote>
<sup></sup>
<p>
<sup>(*)</sup> Nuova denominazione assunta da UniCredit Banca d’Impresa S.p.A. a decorrere dal 1° aprile 2008.
      </p>
</blockquote>
<p>
<b>4. <u>Controllo della società quotata</u></b>
</p>
<p>
      Ragione S.a.p.A. di Gilberto Benetton e C., in quanto controllante Sintonia S.p.A. e, indirettamente, Sintonia, ha il potere di esercitare il controllo sulla Società e, indirettamente, su Atlantia, tramite un partecipazione che consente di esercitare un’influenza dominante nell’assemblea ordinaria di quest’ultima.
    </p>
<p>
<b>5. <u>Contenuto del Patto Parasociale</u></b>
</p>
<p>
      Si sintetizza nel seguito il contenuto delle più rilevanti pattuizioni del Patto Parasociale.
    </p>
<p>
<b>a)</b> <u><b>Divieto di alienazione</b></u>: è previsto un divieto di alienazione delle Azioni Schema 28 e degli Strumenti Finanziari (c.d. "<i>Lock</i>-<i>up"</i>) fino al 31 dicembre 2008 ovvero (se antecedente) fino alla data di efficacia del recesso di cui al successivo punto m). Restano esclusi da tale divieto i trasferimenti a società controllate/controllanti ai
      sensi dell’art. 2359, comma 1, n. 1, cod. civ., ferma restando l’accettazione della cessionaria dei vincoli e obbligazioni derivanti dal Patto Parasociale e la responsabilità solidale del Partecipante con la società controllata/controllante cessionaria per l’osservanza dei predetti vincoli e obbligazioni. Anche lo Statuto di Schema 28 (art. 6) prevede un divieto
      di alienazione di analogo tenore fino al 31 dicembre 2008.
    </p>
<p>
<b>b)</b> <u><b>Assemblea ordinaria e straordinaria di Schema 28</b></u>: ai sensi del Patto Parasociale e dello Statuto di Schema 28:
    </p>
<p>
      - tutte le deliberazioni dell’assemblea ordinaria, ivi comprese le deliberazioni aventi ad oggetto la determinazione del numero degli amministratori (compreso fra 6 e 15) - fatto salvo che gli amministratori vengano eletti con la procedura del voto di lista, essendo in tal caso previsto un <i>quorum</i> dell’85% del capitale sociale, tanto in prima che in seconda convocazione
      – devono essere assunte con i <i>quorum</i> deliberativi previsti dalla legge;
    </p>
<p>
      - tutte le deliberazioni dell’assemblea straordinaria, tanto in prima che in seconda convocazione, sulle materie di sua competenza, devono essere assunte con le maggioranze di legge, fatta eccezione per le deliberazioni di modifica dello statuto, che dovranno essere assunte, sia in prima, sia in seconda convocazione, con il voto favorevole di più dell'ottantotto per cento
      (88%) del capitale sociale, non computandosi a tali fini i voti degli astenuti per conflitto di interessi.
    </p>
<p>
<b>c)</b> <u><b>Composizione e <i>quorum</i> deliberativi del Consiglio di Amministrazione di Schema 28</b></u>: è previsto che il Consiglio di Amministrazione della Società sia composto da 15 membri eletti in conformità alle previsioni dell'art. 12 dello Statuto. Ai sensi del Patto Parasociale, nove dei membri del Consiglio di Amministrazione di Schema 28 costituiscono
      espressione di Sintonia, mentre i restanti sei sono espressione, rispettivamente, di Assicurazioni Generali S.p.A. ("<b>Generali</b>"), UniCredit Corporate Banking S.p.A. ("<b>Unicredit</b>"), Fondazione e Acesa: queste ultime hanno designato due membri ciascuna. Il Presidente e l'Amministratore Delegato sono nominati su indicazione, rispettivamente, di Fondazione e
      di Sintonia (circa i membri espressione di Fondazione si rinvia al successivo punto 5, lettera h).
    </p>
<p>
      Il Consiglio di Amministrazione della Società, ai sensi del Patto Parasociale e dello Statuto di Schema 28, è validamente costituito con la partecipazione della maggioranza degli amministratori in carica e delibera in ogni occasione con il voto favorevole della maggioranza dei consiglieri presenti e votanti, non computandosi ai fini del <i>quorum</i> deliberativo i consiglieri che
      si astengano dal voto per conflitto di interessi.
    </p>
<p>
      Il Patto Parasociale attribuisce all'Amministratore Delegato i poteri di ordinaria amministrazione della Società, ferma la competenza esclusiva del Consiglio di Amministrazione in merito: a) all'acquisto e alla cessione di partecipazioni, di titoli azionari ed obbligazionari in genere e di immobili; b) all'acquisto, alla cessione, all'affitto di aziende e/o rami
      d'azienda; c) alla richiesta di finanziamenti e di aperture di linee di credito in genere; d) al rilascio di garanzie e fideiussioni; e) alla scelta dei candidati da inserire nelle liste per la nomina del Consiglio di Amministrazione e del Collegio Sindacale di Atlantia.
    </p>
<p>
<b>d)</b> <u><b>Composizione del Collegio Sindacale di Schema 28</b></u>: è previsto che il Collegio Sindacale della Società sia composto da 3 membri effettivi e 2 membri supplenti eletti su indicazione, rispettivamente, di Acesa, quanto al Presidente, di Generali e Unicredit, quanto a un sindaco effettivo ciascuna: i due sindaci supplenti verranno nominati su indicazione
      formulata di comune intesa dai Partecipanti diversi da Sintonia.
    </p>
<p>
<b>e) <u>Organi sociali e gestione di Atlantia</u></b>: è previsto che i Partecipanti facciano quanto in loro potere affinché: (i) il Presidente di Atlantia sia nominato con voto unanime degli altri amministratori designati dalla Società, previa consultazione fra i Partecipanti; (ii) la carica di Amministratore Delegato di Atlantia, con poteri di gestione ordinaria, sia
      ricoperta da un amministratore designato da Sintonia; (iii) la lista di Schema 28 per la nomina dei sindaci effettivi e supplenti di Atlantia comprenda nominativi designati dai Partecipanti diversi da Sintonia, d'intesa fra loro.
    </p>
<p>
<b>f) <u>Acquisto di altre azioni di Atlantia:</u></b> è fatto divieto ai Partecipanti di procedere all'acquisto (diretto ovvero tramite società controllate) di azioni ordinarie, obbligazioni convertibili e/o con <i>warrant</i>, diritti di opzione e/o diritti di sottoscrizione, ovvero opzioni di acquisto, o contratti derivati o a termine, diversi da quelli che abbiano una
      chiusura esclusivamente <i>cash settlement</i>, relativi ad azioni ordinarie di Atlantia. Sono consentiti acquisti e sottoscrizioni di azioni Atlantia e di strumenti finanziari del tipo sopra menzionato da parte dei Partecipanti, in proporzione alla rispettiva Percentuale di Partecipazione, che non comportino, anche ai sensi dell'art. 109 del Testo Unico, il superamento, in aggregato
      per tutti i Partecipanti, (x) del 10% del capitale di Atlantia avente diritto di voto ai sensi dell'art. 105 del Testo Unico, fintantoché il possesso di azioni di Atlantia da parte della Società sia superiore al 50,01 % del capitale di Atlantia votante ai sensi dell'art. 105 del Testo Unico, e (y) della percentuale e con le modalità previste dall'art. 46 del
      Regolamento Emittenti, in tutti gli altri casi.
    </p>
<p>
<b>g) <u>OPA:</u></b> fermo restando ogni rimedio di legge, qualora uno dei Partecipanti, ovvero uno o più dei soggetti agenti di concerto con essi, ai sensi dell'art. 109 del Testo Unico, pongano in essere azioni, comportamenti, accordi, intese o patti che determinino l'insorgere dell'obbligo, a carico della Società e/o dei Partecipanti, di lanciare un'Offerta
      Pubblica di Acquisto ("<b>OPA</b>") sulle azioni ordinarie Atlantia, il Partecipante adempiente e/o la Società avrà diritto di regresso nei confronti del Partecipante responsabile per il ristoro di ogni costo, onere, danno connessi a o derivanti dall'obbligo di procedere all'OPA, fatta salva ogni ulteriore e diversa ragione di danno e di contestazione. Il
      Partecipante inadempiente, inoltre, dovrà finanziare il Partecipante adempiente e/o la Società o far ottenere loro credito o disponibilità finanziarie per dare esecuzione all'obbligo di promuovere l'OPA.
    </p>
<p>
<b>h) <u>Uscita o <i>Way-Out</i></u></b><i>:</i> ciascuno dei Partecipanti che, in prossimità della scadenza del Patto Parasociale, desideri uscire dalla compagine sociale di Schema 28 e recedere dal Patto Parasociale ha la possibilità di attivare, ad esito di una fase di consultazione con gli altri Partecipanti in merito all'eventuale rinnovo del Patto Parasociale, ovvero
      all'uscita dei Partecipanti, tra il 1° ed il 31 maggio 2008, le procedure previste a tali fini dal Patto Parasociale medesimo. Si fa presente che tutti i Partecipanti hanno l'obbligo, assunto anche per i propri rappresentanti in Consiglio di Amministrazione, di votare in favore delle deliberazioni propedeutiche alle operazioni di seguito descritte.
    </p>
<p>
      Con comunicazione del 15 febbraio 2008 tutti i Partecipanti hanno esercitato il diritto di recesso dal Patto Parasociale con effetto dalla data di efficacia della Scissione (come definita di seguito). Si precisa che il Patto Parasociale prevede che in tale eventualità, Sintonia non può a sua volta avvalersi di una <i>Way-Out</i> e deve restare azionista unico di Schema 28, ferma
      restando la facoltà di esercitare il diritto di recesso dal Patto Parasociale medesimo, con effetto dalla data in cui resterà unica azionista della Società.
    </p>
<p>
      In particolare, tra le <i>Way-Out</i> previste dal Patto Parasociale:
    </p>
<p>
      1) Fondazione ha deciso di esercitare il proprio diritto di:
    </p>
<p>
      A. cedere alla Società le Azioni Schema 28 e gli Strumenti Finanziari;
    </p>
<p>
      B. acquistare da Schema 28 Azioni Atlantia Riferibili alla stessa Fondazione.
    </p>
<p>
      Più precisamente, in conformità alle disposizioni del Patto Parasociale ed alle intese attuative intercorse fra i Partecipanti, Fondazione ha acquistato da Schema 28 n. 38.190.332 Azioni Atlantia corrispondenti al 6,68% del capitale sociale al prezzo per azione di Euro 20,996 - determinato in conformità alle disposizioni del patto parasociale - e Schema 28 ha acquistato n.
      114.239.998 azioni proprie, pari al 13,33% del capitale sociale detenuto da Fondazione, al prezzo determinato sulla base del patto parasociale in conformità al <i>Net Asset Value</i> della società, valorizzando le Azioni Atlantia al prezzo suddetto. I relativi adempimenti sono stati perfezionati in data 28 aprile 2008.
    </p>
<p>
      L’assemblea straordinaria di Schema 28, tenutasi sempre in data 28 aprile 2008, ha deliberato l’annullamento delle azioni proprie acquistate, previa eliminazione del valore nominale.
    </p>
<p>
      2) I Partecipanti hanno deciso di procedere ad una scissione non proporzionale di Schema 28 (la "<b>Scissione</b>") non appena concluse le attività di cui al precedente punto 1). La Scissione sarà attuata in modo che al/ai Partecipante/i richiedente/i sia attribuita la proprietà dell'intero capitale di una società di nuova costituzione alla quale, per
      effetto della Scissione, dovranno essere assegnate: (i) la piena proprietà di tutte le Azioni Atlantia Riferibili a tale/i Partecipante/i; nonché (ii) quota parte, proporzionale alla rispettiva Percentuale di Partecipazione, di tutti gli altri elementi dell'attivo e del passivo della Società. I Partecipanti intendono completare i relativi adempimenti entro il 30 giugno
      2008.
    </p>
<p>
      Si fa presente anche che il Patto Parasociale prevede che ogni Partecipante che esca dalla compagine sociale di Schema 28 con le modalità descritte nei precedenti punti 1), 2) e 3) dovrà consegnare lettera irrevocabile di dimissioni, con effetto da tale data, dei membri - nominati su sua designazione (x) del Consiglio di Amministrazione e, per quanto possibile, (y) del Collegio
      Sindacale - di Schema 28, Atlantia ed eventualmente di sue controllate. Tuttavia, in data 28 aprile 2008, contestualmente all’uscita di Fondazione, i Partecipanti hanno concordato che i due consiglieri espressione di Fondazione, tra i quali è compreso il Presidente, anziché dare le dimissioni, permangano nel loro ufficio in seno al Consiglio di Amministrazione di Schema 28
      fino alla piena efficacia della Scissione.
    </p>
<p>
<b>i) <u>Clausole penali e risoluzione</u></b> : il Partecipante che ponga in essere un comportamento in violazione delle previsioni di cui al precedente punto f) è tenuto al pagamento di una penale - da corrispondersi agli altri Partecipanti in proporzione alla rispettiva Percentuale di Partecipazione - di (i) Euro un miliardo nel caso di esecuzione di un acquisto non consentito; (ii)
      Euro cinque milioni nel caso di violazione degli obblighi di comunicazione agli altri Partecipanti, in ogni caso fatto salvo il risarcimento dei maggiori costi, oneri e danni subiti.
    </p>
<p>
      Il Partecipante inadempiente agli obblighi di cui al precedente punto g) deve corrispondere una penale pari ad Euro due miliardi, da corrispondersi agli altri Partecipanti in proporzione alla rispettiva Percentuale di Partecipazione.
    </p>
<p>
      Il Partecipante adempiente ha facoltà di risolvere, ai sensi dell’art. 1456 cod. civ., il Patto Parasociale nei confronti del Partecipante inadempiente ai divieti di acquisto di cui al precedente punto f) ed agli obblighi di cui al precedente punto g).
    </p>
<p>
      Infine, il Partecipante inadempiente agli obblighi di votare in favore delle deliberazioni propedeutiche alle operazioni di cui ai precedenti punti h) e i) deve corrispondere a ciascun Partecipante non inadempiente una penale pari al 20% del valore della capitalizzazione di borsa delle Azioni Atlantia Riferibili al medesimo Partecipante inadempiente, calcolato in base alla media aritmetica
      dei prezzi di riferimento di borsa registrati dall’azione Atlantia nei sei (6) mesi precedenti la data dell’inadempimento, fatto salvo il maggior danno.
    </p>
<p>
<b>l) <u>Recesso</u></b>: ciascun Partecipante che si avvalga delle <i>Way-Out</i> di cui al precedente punto h) ha diritto di recedere dal Patto Parasociale contestualmente all’uscita dalla compagine sociale di Schema 28. Con comunicazione del 15 febbraio 2008 tutti i Partecipanti hanno esercitato il diritto di recesso dal Patto Parasociale con effetto dalla data di efficacia della
      Scissione (si rinvia alla presedente lettera h).
    </p>
<p>
<b>m) <u>Controversie</u></b>: ogni controversia derivante dal Patto Parasociale sarà decisa da un collegio arbitrale composto da tre arbitri, con sede in Milano designati su accordo delle parti della controversia stessa (o, in difetto, dal Presidente del Tribunale di Milano).
    </p>
<p>
<b>6. <u>Durata del Patto Parasociale</u></b>
</p>
<p>
      Il Patto Parasociale ha acquistato efficacia a partire dal 1° gennaio 2008 e resterà valido ed efficace fino al 31 dicembre 2008.
    </p>
<p>
<b>7. <u>Deposito del Patto Parasociale</u></b>
</p>
<p>
      Il Patto Parasociale è stato depositato in data 11 luglio 2007 presso il Registro delle Imprese di Roma e di Torino.
    </p>
<p>
      La sintesi delle modifiche al Patto Parasociale conseguenti all’uscita di Fondazione è stata depositata in data 13 maggio 2008 presso il Registro delle Imprese di Roma e di Torino.
    </p>
<p align="left">
      25 aprile 2008
    </p>
<p>
<strong>[AF.4.08.2]