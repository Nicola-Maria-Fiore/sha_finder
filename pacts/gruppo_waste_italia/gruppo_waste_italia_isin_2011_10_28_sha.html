    </p>
<pre>
</pre>
<hr/>
<p align="center">
<strong>Kinexia S.p.A.</strong>
</p>
<p>
<u>PREMESSA</u>
</p>
<p align="left">
      (I)        In data 23 giugno 2011 Kinexia S.p.A. (<strong>“Kinexia”</strong>) e Miro Radici Finance S.p.A. (<strong>“MRF”</strong>) (congiuntamente le “Parti” e ciascuna una “Parte”) hanno concluso un accordo (<strong>“Accordo”</strong>), successivamente modificato in data 5 ottobre 2011, ai sensi
      del quale MRF si è impegnata a vendere, e Kinexia si è impegnata ad acquistare una quota di nominali Euro 1.200.000,00 rappresentativa di una partecipazione pari al 51,95% del capitale sociale di Miro Radici Energia S.r.l. (<strong>“MRE”</strong>), a fronte del conferimento da parte di MRF di detta partecipazione in sottoscrizione di un aumento di capitale di Kinexia
      ad essa riservato (l’operazione, nel complesso, <strong>“Operazione MRE”</strong>).
    </p>
<p align="left">
      (II)       In data 26 ottobre 2011 il Consiglio di Amministrazione di Kinexia ha deliberato di aumentare il capitale sociale a pagamento, con esclusione del diritto di opzione ai sensi dell’articolo 2441, comma quarto, del Codice Civile, per nominali Euro 1.825.000,00, mediante emissione di n. 884.191 nuove azioni ordinarie Kinexia, prive di valore
      nominale ed aventi le stesse caratteristiche di quelle in circolazione, godimento regolare, ad un prezzo unitario di emissione pari a Euro 2,064033676, senza sovrapprezzo, per un controvalore complessivo totale pari ad Euro 1.825.000,00, corrispondenti ad una partecipazione pari al 3,373% del capitale sociale di Kinexia (<strong>“Azioni”</strong>) (<strong>l’“Aumento
      di Capitale</strong>”).
    </p>
<p align="left">
      (III)      In pari data si è proceduto alla sottoscrizione da parte di MRF dell’atto di conferimento della Partecipazione MRE, sospensivamente condizionato, ai sensi e per gli effetti dell’articolo 1353 del Codice Civile, al mancato esercizio da parte dei soci di Kinexia del diritto loro riconosciuto dall’articolo 2443, quarto comma, del
      Codice Civile, ovverosia la mancata richiesta entro il termine di 30 giorni dall’iscrizione della dichiarazione con i contenuti di cui all’articolo 2343 <em>quater</em>, comma terzo, del Codice Civile – da parte di tanti soci che rappresentano, e che rappresentavano alla data della delibera di aumento del capitale, almeno il 5% del capitale sociale – di una nuova
      valutazione ai sensi dell’articolo 2343 del Codice Civile (<strong>l’“Atto di Conferimento”</strong>).
    </p>
<p align="left">
      (IV)      Sempre in data 26 ottobre 2011, in attuazione di quanto previsto dall’Accordo e subordinatamente all’avveramento della condizione sospensiva dedotta nell’Atto di Conferimento ed all’emissione delle Azioni ad esito dell’esecuzione dell’Aumento di Capitale, le Parti hanno contestualmente sottoscritto un accordo di
      <em>lock-up</em> avente ad oggetto dette Azioni (<strong>l’“Accordo di <em>Lock-Up</em>”</strong>).
    </p>
<p>
<strong>A) SOCIETA’ I CUI STRUMENTI FINANZIARI SONO OGGETTO DEL PATTO PARASOCIALE</strong>
</p>
<p>
      L’Accordo di <em>Lock-Up</em> ha ad oggetto le Azioni emesse da Kinexia S.p.A., società con sede legale in Milano, via G. Bensi n. 12/3, capitale sociale sottoscritto e versato per Euro 52.280.556,86, rappresentato da n. 25.329.305 azioni ordinarie prive del valore nominale, codice fiscale e iscrizione al Registro delle Imprese di Milano n. 00471800011.
    </p>
<p>
<strong>B) NUMERO DELLE AZIONI OGGETTO DEL PATTO</strong>
</p>
<p>
      L’Accordo di <em>Lock-Up</em> ha ad oggetto n. 884.191 azioni Kinexia, rappresentative del 3,373% del capitale sociale rappresentato da azioni ordinarie, unica categoria di azioni emesse dall’Emittente.
    </p>
<p>
      C) SOGGETTI ADERENTI AL PATTO PARASOCIALE
    </p>
<p>
      Kinexia S.p.A., società con sede in Milano, via G. Bensi n. 12/3, capitale sociale sottoscritto e versato per Euro 52.280.556,86, rappresentato da n. 25.329.305 azioni ordinarie prive del valore nominale, codice fiscale e numero di iscrizione presso il Registro delle Imprese di Milano n. 00471800011, che non ha conferito alcuno strumento finanziario nell’Accordo di
      <em>Lock-Up</em>.
    </p>
<p>
      Miro Radici Finance S.p.A., società con sede in Treviolo (BG), via Gandhi n. 12, capitale sociale interamente sottoscritto e versato per Euro 15.000.000,00 rappresentato da n. 15.000.000 azioni ordinarie del valore nominale di 1,00 Euro ciascuna, codice fiscale e numero di iscrizione nel Registro delle Imprese di Bergamo 01724110067, che ha conferito le Azioni nell’Accordo di
      <em>Lock-Up</em>, rappresentative di una partecipazione pari al 3,373% del capitale sociale di Kinexia
    </p>
<p>
      D) CONTENUTO E DURATA DEL PATTO
    </p>
<p align="left">
      Ai sensi dell’Accordo di <em>Lock-Up</em>, subordinatamente all’avveramento della condizione sospensiva dedotta nell’Atto di Conferimento ed all’emissione delle Azioni ad esito dell’esecuzione dell’Aumento di Capitale, MRF si è impegnata per un periodo di 36 mesi a decorrere dalla data di emissione delle Azioni ad esito dell’esecuzione
      dell’Aumento di Capitale a (i) non effettuare operazioni di vendita, atti di disposizione, salva la costituzione del diritto di pegno in favore di istituti di credito, o comunque operazioni che abbiano per oggetto o per effetto l’attribuzione o il trasferimento a terzi, a qualunque titolo e sotto qualsiasi forma, delle Azioni (ovvero di altri strumenti finanziari, inclusi quelli
      partecipativi, che attribuiscano il diritto di acquistare, sottoscrivere, convertire in, o scambiare con, Azioni o altri strumenti finanziari, inclusi quelli partecipativi, che attribuiscano diritti inerenti o simili a tali azioni o strumenti finanziari), restando inteso che trasferimenti a società controllate da parte di MRF saranno escluse da tale vincolo, a condizione che queste
      ultime abbiano assunto i medesimi impegni di <em>lock-up</em> di cui all’Accordo; (ii) non approvare e/o effettuare operazioni su strumenti derivati, che abbiano i medesimi effetti, anche solo economici, delle operazioni sopra richiamate; e (iii) non annunciare pubblicamente, salvo che ciò non sia imposto da specifici obblighi di legge, il compimento di alcuna delle operazioni di
      cui ai precedenti punti (i) e (ii), anche qualora tali operazioni debbano perfezionarsi successivamente al termine del periodo di <em>lock-up</em>.
    </p>
<p>
      E) UFFICIO DEL REGISTRO DELLE IMPRESE PRESSO CUI IL PATTO PARASOCIALE E’ DEPOSITATO
    </p>
<p>
      L’Accordo di <em>Lock-Up</em> di cui al presente estratto è stato depositato presso il registro delle Imprese di Milano in data 27 ottobre 2011 (N. PRA/M11A27L0044, Protocollo Automatico del 27 ottobre 2011).
    </p>
<p align="left">
      Il presente estratto costituisce una sintesi dell’Accordo di <em>Lock-Up</em> ai soli fini della pubblicazione di legge. Ad ogni effetto ha valore esclusivamente il testo integrale depositato e comunicato ai sensi di legge.
    </p>
<p>
      28 ottobre 2011
    </p>
<p>
<strong>[KB.2.11.1]