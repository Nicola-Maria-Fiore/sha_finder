/strong>
</p>
<hr/>
<p align="center">
<strong>SORIN S.P.A.</strong>
</p>
<p align="left">
      Ai sensi dell’art. 122 del d. lgs. 24 febbraio 1998, n. 58 (il “<strong>TUF</strong>”), e degli artt. 129 e seguenti del Regolamento Consob n. 11971/1999, si rende nota l’esistenza di un patto parasociale (il “<strong>Patto</strong>”) stipulato in data 12 ottobre 2009 tra Mittel S.p.A. (“<strong>Mittel</strong>”), Equinox Two S.c.A.
      (“<strong>Equinox</strong>”) ed Hopa S.p.A. (“<strong>Hopa</strong>”), in qualità di “Soci A”, nonché da MPS Investments S.p.A. (“<strong>MPS Investments</strong>”) e da Unipol Gruppo Finanziario S.p.A. (“<strong>UGF</strong>”), queste ultime in qualità di “Soci B”, e successivamente modificato dalle
      stesse parti, tramite scambio di corrispondenza in data 27 novembre e 1 dicembre 2009.<br/>
<br/>
      Mediante il Patto, le parti hanno inteso disciplinare i loro reciproci rapporti, in qualità di soci, diretti ed indiretti, di Sorin S.p.A. (“<strong>Sorin</strong>” o la “<strong>Società</strong>”), concordando alcune regole in merito alla circolazione delle rispettive partecipazioni (ovvero di parte delle stesse) nonché alcuni profili di
      <em>governance</em> della Società.<br/>
<br/>
      Con il presente estratto si intende assolvere anche agli obblighi di cui all’art. 120 del Regolamento Consob n. 11971/1999, in conformità a quanto previsto dall’art. 130, comma 2 bis, di detto Regolamento.<br/>
<br/>
<u>Si premette che il Patto – il quale era sospensivamente condizionato, ai sensi dell’art. 1353 cod. civ., alla circostanza che, entro il 1 dicembre 2009, le competenti autorità regolamentari a tutela della concorrenza, italiane e straniere, avessero approvato senza rilievi ed in maniera incondizionata il medesimo Patto e le operazioni ad esso conseguenti ovvero che
      fossero trascorsi gli applicabili periodi di standstill in base alle normative applicabili (la “<strong>Condizione Sospensiva</strong>”) –</u> è divenuto efficace in data 18 novembre 2009, a seguito dell’autorizzazione rilasciata, in tale data, dall’Autorità per la Concorrenza spagnola (“<em>Comisión Nacional de la Competencia</em>”),
      che ha comportato l’avveramento della Condizione Sospensiva.<br/>
<br/>
      Gli aderenti al Patto hanno inteso altresì disciplinare le modalità di esecuzione dell’offerta pubblica di acquisto obbligatoria (l’“<strong>Offerta</strong>”) che dovrà essere promossa, ai sensi degli artt. 106 e 109 del TUF, sulle azioni della Società diverse da quelle già di proprietà delle parti stesse, di soggetti controllanti le
      parti, da essi controllati e sottoposti a comune controllo – ivi incluse le eventuali n. 11.937.000 azioni di nuova emissione derivanti dall’eventuale esercizio delle stock option in essere – in conseguenza della sottoscrizione e della sopravvenuta efficacia del Patto stesso, in virtù dell’avveramento della Condizione Sospensiva, nonché le reciproche
      responsabilità in merito alla promozione dell’Offerta. Si precisa che tale obbligo di promozione dell’Offerta verrà esclusivamente adempiuto dai Soci A per il tramite di BH Holding S.p.A. (“BH Holding” od “Offerente”),  un veicoli societario congiuntamente controllato, ex art. 2359, comma 1, n. 1, cod. civ., da Mittel ed Equinox e
      partecipato da Bootes S.r.l., società facente capo all’attuale Presidente del Consiglio di Amministrazione di Sorin, e da Hopa, per il tramite della controllata Earchimede S.p.A.<br/>
<br/>
      In data 20 novembre 2009, il sorgere dell’obbligo di promuovere l’Offerta, conseguente all’avveramento della Condizione Sospensiva, è stato annunciato attraverso il comunicato diffuso dall’Offerente ai sensi dell’art. 102, comma 1, del TUF.<br/>
<br/>
<strong>A) Società i cui strumenti finanziari sono oggetto del Patto<br/>
</strong><br/>
      Sorin S.p.A., società di diritto italiano, con sede in Milano, Via Crespi n. 17, capitale sociale pari ad Euro 470.412.144,00, suddiviso in n. 470.412.144 azioni ordinarie del valore nominare di Euro 1,00 ciascuna, iscritta al Registro delle Imprese di Milano, codice fiscale e partita IVA n. 04160490969, quotata al Mercato Telematico Azionario gestito da Borsa Italiana S.p.A.<br/>
<br/>
<strong>B) Azioni oggetto del Patto</strong><br/>
<br/>
      Sono oggetto del Patto n. 178.048.423 azioni ordinarie della Società (le “<strong>Azioni Sorin</strong>”), rappresentative del 37,85% del capitale sociale della Società. Le parti hanno vincolato al Patto anche le ulteriori partecipazioni nella Società delle quali divengano direttamente o indirettamente titolari, anche attraverso società controllate a
      qualsivoglia titolo, in futuro nel corso della vigenza del Patto, ivi comprese le azioni della Società che l’Offerente verrà a detenere a seguito dell’Offerta (complessivamente, le “<strong>Partecipazioni</strong>”).<br/>
<br/>
<strong>C) Soggetti aderenti al Patto ed Azioni Sorin da ciascuno di essi detenute<br/>
</strong><br/>
      Sono parti del Patto:<br/>
<br/>
      (i) Mittel, Equinox ed Hopa, in qualità di Soci A, le quali, indirettamente, attraverso le società Tethys S.p.A. (“<strong>Tethys</strong>”), Bios S.p.A. (“<strong>Bios</strong>”) e Tower 6Bis S.a.r.l. (“<strong>Tower 6Bis</strong>”), detengono n. 121.787.520 Azioni Sorin, pari al 25,89% del capitale sociale della Società (complessivamente,
      le “<strong>Partecipazioni Soci A</strong>”), di cui, rispettivamente n. 90.302.672 Azioni Sorin, pari al 19,196% del capitale sociale della Società, sono di proprietà di Bios e n. 31.484.848 Azioni Sorin, pari al 6,693% del capitale sociale della Società, sono di proprietà di Tower 6Bis.<br/>
<br/>
      (ii) Per quanto concerne i Soci B, UGF detiene indirettamente, attraverso la controllata SRS S.p.A. (“<strong>SRS</strong>”), n. 21.852.500 Azioni Sorin, pari al 4,645% del capitale sociale della Società; in proposito, gli aderenti al Patto hanno preso atto, nell’ambito del medesimo, della perfezionanda operazione di fusione per incorporazione (la
      “<strong>Fusione</strong>”) di SRS in Smallpart S.p.A. (“<strong>Smallpart</strong>”), società anch’essa controllata da UGF, che acquisterà efficacia entro il 31 dicembre 2009. MPS Investments, società controllata da Banca Monte dei Paschi di Siena S.p.A. (“<strong>BMPS</strong>”), detiene direttamente n. 34.408.403 Azioni Sorin, pari
      al 7,315% del capitale sociale della Società. Pertanto, le partecipazioni in Sorin vincolate al Patto da riferirsi complessivamente ai Soci B ammontano a n. 56.260.903 Azioni Sorin, pari all’11,96% del capitale sociale della Società (le “<strong>Partecipazioni Soci B</strong>”). Tutti gli obblighi gravanti sui Soci B ai sensi del Patto sono stati assunti in via
      disgiunta e non solidale tra i Soci B medesimi.<br/>
<br/>
      Quanto sopra si evince dalla seguente tabella, da valersi anche ai fini del combinato disposto dell’art. 120 e dell’art. 130, comma 2 bis, del Regolamento Consob n. 11971/1999:
    </p>
<table border="1" cellpadding="1" cellspacing="1" width="100%">
<tbody>
<tr align="middle">
<td>
                     
          </td>
<td>
</td>
<td colspan="2">
<strong>Azionista diretto</strong>
</td>
<td>
</td>
<td>
</td>
<td>
</td>
<td>
</td>
</tr>
<tr>
<td>
<p align="center">
<strong>Aderente</strong>
</p>
</td>
<td>
<p align="center">
<strong>Dichiarante</strong>
</p>
</td>
<td>
<p align="center">
<strong>Denominazione</strong>
</p>
</td>
<td>
<p align="center">
<strong>Titolo di possesso</strong>
</p>
</td>
<td>
<p align="center">
<strong>N. Azioni Sorin sindacate</strong>
</p>
</td>
<td>
<p align="center">
<strong>N. Azioni Sorin non sindacate</strong>
</p>
</td>
<td>
<p align="center">
<strong>Quota % sul capitale ordinario</strong>
</p>
</td>
<td>
<p align="center">
<strong>Quota % sul capitale votante</strong>
</p>
</td>
</tr>
<tr>
<td>
<p align="center">
              Mittel S.p.A.<br/>
              ed<br/>
              Equinox Two S.c.A.<br/>
              (controllo congiunto indiretto, tramite Tethys S.p.A. ed Hopa S.p.A, di Bios S.p.A.)<br/>
<br/>
              Hopa S.p.A.
            </p>
</td>
<td>
<p align="center">
              Tethis S.p.A.
            </p>
</td>
<td>
<p align="center">
              Bios S.p.A.
            </p>
</td>
<td>
<p align="center">
              Proprietà
            </p>
</td>
<td>
<p align="center">
              90.302.672
            </p>
</td>
<td>
<p align="center">
              0
            </p>
</td>
<td>
<p align="center">
              19,196%
            </p>
</td>
<td>
<p align="center">
              19,196%
            </p>
</td>
</tr>
<tr>
<td>
<p align="center">
              Equinox Two S.c.A.
            </p>
</td>
<td>
<p align="center">
              Equinox Two S.c.A.
            </p>
</td>
<td>
<p align="center">
              Tower 6Bis S.a.r.l.
            </p>
</td>
<td>
<p align="center">
              Proprietà
            </p>
</td>
<td>
<p align="center">
              31.484.848
            </p>
</td>
<td>
<p align="center">
              0
            </p>
</td>
<td>
<p align="center">
              6,693%
            </p>
</td>
<td>
<p align="center">
              6,693%
            </p>
</td>
</tr>
<tr>
<td>
<p align="center">
              Unipol Gruppo Finanziario S.p.A.
            </p>
</td>
<td>
<p align="center">
              Holmo S.p.A.
            </p>
</td>
<td>
<p align="center">
              SRS S.p.A.
            </p>
</td>
<td>
<p align="center">
              Proprietà
            </p>
</td>
<td>
<p align="center">
              21.852.500
            </p>
</td>
<td>
<p align="center">
              0
            </p>
</td>
<td>
<p align="center">
              4,645%
            </p>
</td>
<td>
<p align="center">
              4,645%
            </p>
</td>
</tr>
<tr>
<td>
<p align="center">
              MPS Investments S.p.A.
            </p>
</td>
<td>
<p align="center">
              Banca Monte dei Paschi di Siena S.p.A.
            </p>
</td>
<td>
<p align="center">
              MPS Investments S.p.A.
            </p>
</td>
<td>
<p align="center">
              Proprietà
            </p>
</td>
<td>
<p align="center">
              34.408.403
            </p>
</td>
<td>
<p align="center">
              0
            </p>
</td>
<td>
<p align="center">
              7,315%
            </p>
</td>
<td>
<p align="center">
              7,315%
            </p>
</td>
</tr>
<tr>
<td>
<p align="center">
               
            </p>
</td>
<td>
<p align="center">
               
            </p>
</td>
<td>
<p align="center">
               
            </p>
</td>
<td>
<p align="center">
<strong>Totale</strong>
</p>
</td>
<td>
<p align="center">
<strong>178.048.423</strong>
</p>
</td>
<td>
<p align="center">
<strong>0</strong>
</p>
</td>
<td>
<p align="center">
<strong>37,85%</strong>
</p>
</td>
<td>
<p align="center">
<strong>37,85%</strong>
</p>
</td>
</tr>
</tbody>
</table>
<br/>
<br/>
<p align="left">
      Ai fini delle disposizioni regolamentari testé richiamate, non sussistono, alla data di sottoscrizione del Patto, Azioni Sorin detenute dagli aderenti e non conferite nel medesimo.<br/>
<br/>
<strong>D) Contenuto e durata del Patto</strong><br/>
<br/>
<strong>1. Principi ispiratori</strong><br/>
<br/>
      Con la stipulazione del Patto, subordinatamente al verificarsi della Condizione Sospensiva, le parti hanno inteso (i) disciplinare tra le stesse la circolazione delle Partecipazioni e (ii) garantire la stabilità degli assetti azionari e della gestione della Società.<br/>
<br/>
      Mittel, Equinox ed Hopa, stipulando il Patto, hanno promesso, ai sensi dell’art. 1381 cod. civ., il fatto delle controllate Tethys, Bios, Tower 6Bis e BH Holding in relazione all’adempimento degli impegni assunti ai sensi del Patto, ivi incluso, ove applicabile, l’esercizio da parte delle medesime dei propri diritti sociali quali azionisti della Società in
      conformità alle pattuizioni ivi previste e concordate. UGF, stipulando il Patto, ha promesso, ai sensi dell’art. 1381 cod. civ., il fatto delle controllate UGF Assicurazioni S.p.A. (“<strong>UGF Assicurazioni</strong>”) e SRS, nonché, una volta divenuta efficace la Fusione, della controllata Smallpart, in relazione all’adempimento degli impegni assunti ai
      sensi del Patto, ivi incluso l’esercizio da parte di SRS e, una volta divenuta efficace la fusione, di Smallpart, dei propri diritti sociali quale azionista della Società in conformità alle pattuizioni ivi previste e concordate.<br/>
<br/>
<strong>2. Trasferimento delle Partecipazioni</strong><br/>
<br/>
      Ai fini del Patto, per “trasferimento” o “trasferire” si intende (i) qualsiasi atto o negozio, a titolo oneroso o a titolo gratuito, per atto tra vivi o a causa di morte, volontario o coattivo (ivi inclusi, a titolo meramente esemplificativo e non esaustivo, la vendita, la cessione in blocco, il conferimento in natura, la donazione, la permuta, il riporto, il
      conferimento in società, fusione e scissione, liquidazione, la <em>cessio bonorum</em>, la vendita con patto di riscatto, i negozi di prestito titoli o altri accordi che comportino il trasferimento, anche transitorio o a termine, i contratti di swap o altri contratti derivati su titoli, la costituzione di diritti reali di garanzia, ecc.), in forza del quale si consegua, in via diretta
      o indiretta, il risultato di vendere, trasferire, o altrimenti disporre, a favore di terzi, della proprietà delle Partecipazioni, ovvero, salvo quanto di seguito menzionato, di costituire diritti reali di godimento e/o di garanzia su Partecipazioni, titoli, diritti d’opzione, obbligazioni, warrant, strumenti finanziari e/o titoli di qualunque natura (inclusi i diritti di opzione
      di acquisto o di vendita) eventualmente rappresentativi del o insistenti sul capitale della Società (di seguito, rispettivamente, il “<strong>Trasferimento</strong>” o i “<strong>Trasferimenti</strong>” e “<strong>Trasferire</strong>”).<br/>
<br/>
<em><u>Impegno di lock up</u></em><br/>
<br/>
      Per un periodo pari a 36 mesi dalla data di efficacia del Patto, gli aderenti si sono impegnati, in proprio nonché ai sensi dell’art. 1381 cod. civ., per le società anche congiuntamente controllanti, controllate e sottoposte a comune controllo, a non Trasferire, in tutto o in parte, le Partecipazioni (l’“<strong>Impegno di Lockup</strong>”).<br/>
<br/>
      Tuttavia, in deroga all’Impegno di Lockup, i Soci A indifferentemente ovvero UGF (per il tramite di SRS ovvero, una volta divenuta efficace la Fusione, di Smallpart) e MPS Investments potranno, impregiudicato il diritto di prelazione di cui infra, Trasferire un numero di Azioni Sorin, pro quota rispetto alla Partecipazione rispettivamente posseduta da ciascuno di tali soggetti, a
      condizione che detto Trasferimento non comporti la diminuzione delle Partecipazioni complessivamente possedute dai paciscenti nel capitale della Società al di sotto della soglia del 30%.<br/>
<br/>
      Ancora in deroga all’Impegno di Lockup, sono espressamente consentiti, sia per i Soci A che per i Soci B, i trasferimenti infragruppo  e la costituzione in pegno delle Partecipazioni a garanzia di finanziamenti concessi da banche, o altri intermediari finanziari autorizzati, a favore della Società e/o del singolo aderente al Patto, a condizione che il diritto di voto
      relativo alle Partecipazioni in questione rimanga in capo al beneficiario del finanziamento, salvo il caso di inadempimento (<em>default</em>) da parte del medesimo agli impegni assunti nell’ambito dei relativi contratti di finanziamento.<br/>
<br/>
<em><u>Ulteriori impegni relativi al Trasferimento delle Partecipazioni</u></em><br/>
<br/>
      Per tutta la durata del Patto:<br/>
<br/>
      - i Soci A si sono impegnati, in proprio nonché per conto delle società controllate ai sensi dell’art. 1381 cod. civ., a non Trasferire partecipazioni in Tethys, Hopa, Bios e Tower 6bis in misura tale da comportare la perdita del controllo esercitato da parte dei Soci A nel loro complesso, anche indirettamente e congiuntamente tra essi, su tali società,<br/>
<br/>
      - UGF si è impegnata, se del caso anche per conto delle società controllate, ai sensi dell’art. 1381 cod. civ., a non Trasferire partecipazioni in UGF Assicurazioni, in SRS, ovvero, una volta divenuta efficace la Fusione, in Smallpart, in misura tale da comportare la perdita del controllo esercitato da UGF su tali società;<br/>
<br/>
      posto che per controllo si intende quello di cui all’art. 2359, primo comma, nn. 1 e 2, cod. civ.<br/>
<br/>
<em><u>Diritto di prelazione<br/>
</u></em><br/>
      Il Patto prevede un diritto di prelazione (il “<strong>Diritto di Prelazione</strong>”) così strutturato: ove (i) UGF, per il tramite di SRS o, una volta divenuta efficace la Fusione, di Smallpart, ovvero (ii) MPS Investments ovvero (iii) qualunque dei Soci A che abbia il diritto di farlo, per il tramite di Bios, Tower 6Bis e BH Holding, intendano Trasferire a terzi, in
      tutto o in parte, la propria partecipazione nella Società (il “<strong>Socio Cedente</strong>”), lo stesso sarà tenuto, o gli stessi saranno tenuti, a comunicare la propria offerta agli altri soci parti del Patto (i “<strong>Soci Oblati</strong>”), affinché possano esercitare il proprio Diritto di Prelazione, specificando i termini e le condizioni
      della cessione, fermo restando che il corrispettivo della cessione dovrà consistere in denaro ovvero in valori mobiliari aventi un prezzo determinato sulla base della quotazione dei medesimi in un mercato regolamentato.<br/>
<br/>
      Per tutta la durata del Patto, le parti si sono impegnate a non dar luogo a Trasferimenti delle Azioni Sorin da essi possedute a titolo gratuito o a fronte di un corrispettivo diverso dal denaro o da valori mobiliari aventi un prezzo determinato sulla base della quotazione dei medesimi in un mercato regolamentato, fatta eccezione per i Trasferimenti conseguenti a fusioni e scissioni.<br/>
<br/>
      I Soci Oblati possono esercitare il Diritto di Prelazione, mediante comunicazione inviata al Socio Cedente, non oltre 15 (quindici) giorni dalla data di ricevimento del relativo avviso di Trasferimento (l’“<strong>Avviso di Trasferimento</strong>”) trasmesso dal Socio Cedente. Nell’ipotesi di esercizio della Prelazione da parte di uno o più Soci Oblati, la
      partecipazione offerta sarà ripartita tra gli stessi in proporzione alla partecipazione da ciascuno di essi detenuta nel capitale della Società alla data di invio dell’Avviso di Trasferimento.<br/>
<br/>
<em><u>Diritto di trascinamento (“drag along”)</u></em><br/>
<br/>
      Il Patto prevede un diritto di trascinamento (il “<strong>Diritto di Trascinamento</strong>”) così strutturato: qualora (i) i Soci A abbiano ricevuto da un terzo (il “<strong>Terzo Offerente</strong>”) un’offerta vincolante avente ad oggetto la totalità delle partecipazioni direttamente o indirettamente possedute dalle parti del Patto nella
      Società, per un corrispettivo complessivo in denaro che garantisca un IRR (<em>Internal Rate of Return</em>) pari o superiore al 5% e (ii) i Soci A abbiano accettato per iscritto la suddetta offerta, essi avranno diritto di obbligare entrambi i Soci B alla cessione dell’intera Partecipazione da ciascuno di essi direttamente e indirettamente posseduta nella Società. Il
      Diritto di Trascinamento potrà essere validamente esercitato solo nei confronti di entrambi i Soci B; ciascuno dei Soci B non potrà essere ritenuto responsabile dell’eventuale inadempimento dell’altro Socio B rispetto agli obblighi incombenti su tale altro Socio B con riferimento al Diritto di Trascinamento e, in caso di esercizio da parte dei Soci A del Diritto di
      Trascinamento, il Diritto di Prelazione di cui sopra non troverà applicazione.<br/>
<br/>
<strong>3. Patto di consultazione</strong><br/>
<br/>
      Le Parti si sono impegnate a consultarsi preventivamente, in buona fede e con diligenza, almeno 15 giorni lavorativi prima della data prevista per l’Assemblea ordinaria o straordinaria della Società ovvero 3 giorni prima della data prevista per la riunione del Consiglio di Amministrazione della Società, convocati per deliberare su una o più “<strong>Materie
      Rilevanti</strong>”, al fine di discutere tra di esse le Materie Rilevanti poste all’ordine del giorno e, per quanto attiene alle eventuali deliberazioni di competenza dell’assemblea dei soci della Società, di raggiungere ove possibile un orientamento condiviso in ordine all’esercizio del diritto di voto relativo a dette Materie Rilevanti.<br/>
<br/>
      Per Materie Rilevanti si intendono ciascuna delle seguenti materie: (i) le modificazioni dello statuto relative all’oggetto sociale e ai diritti dei soci; (ii) l’effettuazione di operazioni straordinarie – quali, a titolo esemplificativo, fusioni, scissioni, conferimenti compravendite di partecipazioni e/o aziende – nonché qualsiasi operazione sul capitale
      sociale, inclusi suoi aumenti (gratuiti o a pagamento, ivi inclusi quelli deliberati a fronte di conferimenti in natura), riduzioni o rimborsi sotto qualsiasi forma (ad eccezione di quelli da eseguirsi in ottemperanza a disposizioni di legge), le emissioni di titoli di debito e/o il loro anticipato rimborso; (iii) lo scioglimento anticipato e la liquidazione della Società, la nomina e
      la revoca dei liquidatori ed i criteri di svolgimento della liquidazione (inclusa la revoca dello stato di liquidazione).<br/>
<br/>
<strong>4. Consiglio di Amministrazione e Collegio Sindacale</strong><br/>
<br/>
      Per tutta la durata del Patto, il Consiglio di Amministrazione della Società sarà composto da 15 membri e, tra questi, un membro sarà designato da UGF e un membro sarà designato da MPS Investments. A tal fine, le Parti si sono impegnate, anche ai sensi e per gli effetti di cui all’art. 1381 cod. civ, a presentare congiuntamente e a votare in Assemblea
      un’unica lista di candidati amministratori, che garantisca l’elezione dei componenti designati dai Soci B.<br/>
<br/>
      Inoltre, per la nomina del Collegio Sindacale, le Parti si sono impegnate, anche ai sensi e per gli effetti di cui all’art. 1381 cod. civ., a presentare congiuntamente e a votare in Assemblea un’unica lista di candidati, che garantisca la nomina di un candidato sindaco designato congiuntamente dai Soci B. In caso di mancato accordo tra i Soci B in merito al nominativo del
      sindaco di congiunta designazione, si procederà a sorteggio del nominativo tra i due candidati indicati, rispettivamente, da ciascun Socio B, da svolgersi alla presenza di rappresentanti di entrambi i Soci B.<br/>
<br/>
      Tenuto conto del fatto che il Consiglio di Amministrazione della Società, a seguito delle dimissioni di 4 amministratori avvenute in data 26 giugno 2009, è attualmente composto da 11 membri e stante l’esigenza di provvedere, ai sensi dell’art. 2386 cod. civ., alla sostituzione dei membri dimissionari, i Soci A si sono impegnati a far sì che, entro il 15 dicembre
      2009, il Consiglio di Amministrazione della Società provveda alla suddetta sostituzione nominando in tale sede – se del caso a seguito di rinuncia, che i Soci A si impegnano a procurare, di eventuali candidati designati dai Soci A aventi diritto ai sensi dello Statuto della Società – anche un soggetto designato da UGF, il cui nominativo è stato comunicato per
      iscritto ai Soci A entro 5 giorni dall’entrata in vigore del Patto. I Soci A si sono altresì impegnati a votare in favore della nomina dei suddetti sostituti, ivi incluso l’amministratore designato da UGF, alla prima Assemblea successiva alla sua cooptazione in Consiglio di Amministrazione.<br/>
<br/>
      In qualsiasi caso di cessazione dalla carica di (i) uno degli amministratori designati da UGF e da MPS Investments ovvero (ii) del sindaco congiuntamente designato dai Soci B, i Soci A si sono impegnati a fare in modo che il sostituto venga designato, nel caso sub (i), dal Socio B il cui amministratore sia cessato, nel caso sub (ii), dai Soci B congiuntamente.<br/>
<br/>
<strong>5. Offerta pubblica di acquisto obbligatoria</strong><br/>
<br/>
      L’obbligo di promuovere l’Offerta, derivante dalla sottoscrizione e dalla sopravvenuta efficacia del Patto, in conseguenza dell’avverarsi della Condizione Sospensiva, verrà esclusivamente adempiuto dai Soci A – per il tramite di BH Holding – che si sono impegnati a farsi esclusivo carico dei relativi obblighi e oneri anche finanziari, e a mantenere
      manlevati ed indenni i Soci B da ogni e qualsiasi impegno spesa, onere o altro danno che possa incombere sui Soci B in conseguenza dell’obbligo di promuovere dell’Offerta.<br/>
<br/>
      L’Offerta sarà promossa da BH Holding,  partecipata, alla data di pubblicazione del presente estratto, da Mittel (38,095%), Equinox (38,095%), Earchimede (19,048%) e Bootes (4,762%), società facente capo all’attuale Presidente del Consiglio di Amministrazione di Sorin.<br/>
<br/>
      L’Offerta prevederà il pagamento di un corrispettivo per ciascuna Azione Sorin apportata in adesione della stessa pari ad Euro 0,7567 (il “<strong>Corrispettivo d’Offerta</strong>”). L’Offerta non sarà finalizzata alla revoca delle Azioni Sorin dalla quotazione e, pertanto (fatto in ogni caso salvo l’obbligo di <em>delisting</em> ai sensi
      dell’art. 108, comma 1, del TUF ove se ne verificassero i presupposti), in caso si verificassero i presupposti per l’applicazione della procedura di obbligo di acquisto di cui all’art. 108, comma 2, del TUF, i Soci A faranno sì che venga ripristinato, entro 90 giorni dalla conclusione dell’Offerta, un flottante sufficiente ad assicurare il regolare andamento
      delle negoziazioni. Il Diritto di Prelazione e il Diritto di Trascinamento non si applicheranno agli eventuali Trasferimenti di Azioni effettuati da BH Holding, nei limiti strettamente necessari al fine di ripristinare il suddetto flottante.<br/>
<br/>
      Ciascuna delle parti si è obbligata a non effettuare (o pattuire), direttamente e/o indirettamente, alcun acquisto di Azioni Sorin (o di strumenti finanziari che diano il diritto di acquistarle o sottoscriverle) nel periodo compreso tra la data di stipulazione del Patto e i 6 mesi successivi alla data di chiusura dell’Offerta, se non nel rispetto delle applicabili disposizioni
      del TUF e della relativa disciplina regolamentare e comunque ad un prezzo non superiore al Corrispettivo d’Offerta. I Soci A potranno tuttavia effettuare o pattuire, nel suddetto periodo e nel rispetto di quanto sopra indicato, acquisti di Azioni Sorin anche ad un prezzo più alto del Corrispettivo d’Offerta, ma in tal caso terranno indenni e manlevati, senza alcun vincolo
      di solidarietà, i Soci B, nonché i Soci A che non abbiano effettuato tali acquisti o che non si siano impegnati in tal senso, da ogni spesa, obbligo, danno ed onere di qualsiasi tipo da ciò derivanti.<br/>
<br/>
      Inoltre, fermo restando quanto sopra, ciascuna delle parti si è impegnata, anche in nome e per conto delle società controllanti, controllate o soggette a comune controllo, a non porre in essere, successivamente alla stipulazione del Patto, acquisti di Azioni Sorin (o di strumenti finanziari che diano il diritto di acquistarle o sottoscriverle) che possano comportare
      l’insorgere in capo alle parti di un obbligo di promuovere un’offerta pubblica di acquisto successiva ai sensi dell’art. 106, comma 3, lettera b), del TUF e della normativa regolamentare applicabile. In caso di violazione del suddetto impegno, la parte inadempiente dovrà informare preventivamente le altre Parti circa la propria intenzione di effettuare tale acquisto e
      si farà esclusivo carico di tutte le spese, obblighi ed oneri di qualsiasi tipo derivanti dal proprio inadempimento, manlevando le altre Parti da ogni spesa, onere o danno eventualmente connesso alla violazione della parte inadempiente, anche in relazione ad un eventuale obbligo di offerta pubblica di acquisto.<br/>
<br/>
      Fermo restando quanto sopra, sino alla chiusura dell’Offerta ciascuna delle parti e delle sue società controllanti, controllate o soggette a comune controllo, potrà effettuare acquisti di Azioni Sorin (o di strumenti finanziari che diano il diritto di acquistarle o sottoscriverle) entro i seguenti limiti: (i) i Soci A (e le loro società controllanti, controllate o
      soggette a comune controllo), intesi come unico gruppo di interesse, potranno acquistare Azioni Sorin (o strumenti finanziari che diano il diritto di acquistarle o sottoscriverle), per un ammontare complessivamente non superiore al 3,42% del capitale sociale della Società; (ii) UGF (e le sue società controllanti, controllate o soggette a comune controllo) potranno acquistare
      Azioni Sorin (o strumenti finanziari che diano il diritto di acquistarle o sottoscriverle), per un ammontare complessivamente non superiore allo 0,61% del capitale sociale della Società; (iii) MPS Investments (e le sue società controllanti, controllate o soggette a comune controllo) potranno acquistare Azioni Sorin (o strumenti finanziari che diano il diritto di acquistarle o
      sottoscriverle), per un ammontare complessivamente non superiore allo 0,97% del capitale sociale della Società.<br/>
<br/>
      Fermo restando quanto sopra, a seguito dell’Offerta, ciascuna delle Parti e delle sue società controllanti, controllate o soggette a comune controllo, potrà effettuare acquisti di Azioni Sorin (o di strumenti finanziari che diano il diritto di acquistarle o sottoscriverle) in misura proporzionale alle Azioni da essa detenute alla data di chiusura dell’Offerta.<br/>
      Qualsiasi acquisto effettuato da ciascuna delle Parti e delle sue società controllanti, controllate o soggette a comune controllo dovrà essere comunicato da tale Parte alle altri parti entro le successive 48 ore.<br/>
<br/>
<strong>E) Efficacia e durata<br/>
</strong><br/>
<strong>1. Efficacia</strong><br/>
<br/>
      Il Patto, inefficace alla data della stipulazione, è divenuto efficace con l’avverarsi della Condizione Sospensiva, ovverosia a seguito dell’autorizzazione rilasciata, in data 18 novembre 2009, dall’Autorità per la Concorrenza spagnola (“<em>Comisión Nacional de la Competencia</em>”).<br/>
<br/>
<strong>2. Durata<br/>
</strong><br/>
      Il Patto avrà durata pari a 3 anni decorrenti dalla data di sopravvenuta efficacia, ovverosia il 18 novembre 2009. Alla scadenza, il Patto si intenderà automaticamente rinnovato per ulteriori 3 anni, salvo che una parte comunichi per iscritto a tutte le altre parti la propria volontà di non rinnovare il patto, con un preavviso non inferiore a 3 mesi, rispetto alla scadenza
      prevista.<br/>
<br/>
<strong>3. Clausola risolutiva</strong><br/>
<br/>
      Il Patto si intende automaticamente risolto, nei confronti di tutte le Parti, qualora una di tali parti, nel corso della sua vigenza, promuova un’offerta pubblica volontaria di acquisto o di scambio rivolta a tutti i possessori di Azioni Sorin sulla totalità del capitale sociale della Società ad un prezzo minimo pari al maggiore tra (i) un valore che garantisca un IRR pari o
      superiore al 5%; e (ii) la media dei prezzi di borsa degli ultimi 3 mesi a partire dalla data della comunicazione di tale offerta pubblica da effettuarsi ai sensi dell’art. 102 del TUF, maggiorato del 5%, rimanendo inteso che, in questo caso, il Patto si intenderà risolto a far tempo dalla data di detta comunicazione.<br/>
<br/>
<strong>F) Deposito del Patto<br/>
</strong><br/>
      Il Patto è stato depositato presso il Registro delle Imprese di Milano nei termini di legge.<br/>
<br/>
<strong>G) Tipo di patto</strong><br/>
<br/>
      Il Patto Parasociale è inquadrabile nella fattispecie di cui all’art. 122, quinto comma, lettere a), b), c) e d), del TUF.
    </p>
<p align="left">
      5 dicembre 2009
    </p>
<p align="left">
<strong>[SU.1.09.2]