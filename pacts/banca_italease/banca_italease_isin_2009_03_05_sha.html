/strong>
</p>
<hr/>
<p align="center">
<strong>BANCA ITALEASE S.P.A.</strong>
</p>
<p>
      Si rende noto il contenuto del Patto Parasociale (il "Patto") avente ad oggetto l’impegno di alcuni Soci a confermare, per la durata indicata alla lettera I), il loro ruolo di azionisti stabili, assicurando un nucleo proprietario di riferimento a Banca Italease S.p.A.
    </p>
<p>
<b>A. Società i cui strumenti finanziari sono Oggetto del Patto</b>
</p>
<p>
      Banca Italease S.p.A., con sede legale in Via Cino Del Duca, 12, Milano ("Banca Italease"), capitale sociale pari ad Euro 868.966.074,48 rappresentato da n. 168.404.278 azioni ordinarie del valore nominale di Euro 5,16 cadauna, CF: 00846180156.
    </p>
<p>
<strong>B. Modifiche al Patto Parasociale vigente e rinnovo del Patto Parasociale</strong>
</p>
<p>
      In data 24 ottobre 2008 il Banco Popolare Società Cooperativa, la Banca Popolare dell’Emilia Romagna Società Cooperativa, la Banca Popolare di Sondrio Società Cooperativa per Azioni e Società Reale Mutua di Assicurazioni hanno perfezionato la sottoscrizione di una scrittura privata che rinnova ed integra la disciplina del Patto Parasociale sottoscritto in data 28
      febbraio 2008.
    </p>
<p>
      La scrittura privata prevede, con effetto dal 24 ottobre 2008:
    </p>
<p>
      (i) l’impegno dei partecipanti al Patto a mantenere in essere a favore del Gruppo Banca Italease (ovvero a soggetti collocati al di fuori di tale gruppo per effetto di operazioni straordinarie) l’ammontare degli affidamenti in essere a tale data;
    </p>
<p>
      (ii) l’estensione dell’impegno da parte di ciascuna banca aderente al Patto di esercitare i migliori sforzi affinché Banca Italease sia posta in condizione di acquisire contratti di locazione finanziaria e/o di factoring e/o di lending, anche a società operanti nel settore del leasing e/o del factoring controllate e/o partecipate da Banca Italease.
    </p>
<p>
      Con la sottoscrizione della scrittura privata, il Banco Popolare Società Cooperativa, la Banca Popolare dell’Emilia Romagna Società Cooperativa, la Banca Popolare di Sondrio Società Cooperativa per Azioni e Società Reale Mutua di Assicurazioni hanno convenuto il rinnovo del Patto per un periodo di 28 (ventotto) mesi a far tempo dalla data di sua scadenza originaria
      (28 febbraio 2009), ossia sino al 30 giugno 2011.
    </p>
<p>
      Banca Popolare di Milano Società Cooperativa a Responsabilità Limitata ha contestualmente comunicato di non procedere al rinnovo del Patto Parasociale alla sua scadenza (28 febbraio 2009), confermando tuttavia il proprio impegno al sostegno commerciale a favore di Banca Italease nell’ambito del factoring ed al mantenimento delle linee di credito in essere a favore della
      stessa nonché l’intendimento di non alienare a breve la partecipazione detenuta in Banca Italease.
    </p>
<p>
      Società Reale Mutua di Assicurazioni ha altresì comunicato di ridurre le proprie azioni sindacate al 3% del totale delle azioni di Banca Italease, a decorrere dal 28 febbraio 2009.
    </p>
<p>
<strong>C. Soggetti aderenti al Patto</strong>
</p>
<p>
      A decorrere dal 28 febbraio 2009, i partecipanti al Patto sono riconducibili alle seguenti Parti:
    </p>
<blockquote dir="ltr" style="MARGIN-RIGHT: 0px">
<p>
        1. Banco Popolare Società Cooperativa, con sede legale in Piazza Nogara 2, 37121 Verona, CF: 03700430238;
      </p>
<p>
        2. Banca Popolare dell’Emilia Romagna Società Cooperativa, con sede legale in Via San Carlo 8/20, 41100 Modena, C.F.: 01153230360;
      </p>
<p>
        3. Banca Popolare di Sondrio Società Cooperativa per Azioni, con sede legale in Piazza Garibaldi 16, 23100 Sondrio, C.F.: 00053810149;
      </p>
<p>
        4. Società Reale Mutua di Assicurazioni, con sede legale in Via Corte d’Appello 11, 10122 Torino, C.F.: 00875360018.
      </p>
</blockquote>
<p>
<b>D. Azioni Oggetto del Patto</b>
</p>
<p>
      Oggetto del Patto sono le azioni ordinarie di Banca Italease e i diritti di voto riferibili ad azioni ordinarie di Banca Italease indicati nella tabella che segue (le "Azioni Sindacate").
    </p>
<p>
      A decorrere dal 28 febbraio 2009, le Azioni Sindacate oggetto del Patto sono n. 55.197.396, pari al 32,78% del capitale sociale. In particolare:
    </p>
<table border="1" cellpadding="4" cellspacing="0" width="100%">
<tbody>
<tr>
<td valign="top" width="54%">
<b>Parti</b>
</td>
<td valign="top" width="26%">
<b></b>
<p align="right">
<b>N. Azioni</b>
</p>
</td>
<td valign="top" width="20%">
<b></b>
<p align="right">
<b>% sul Capitale sociale</b>
</p>
</td>
</tr>
<tr>
<td valign="top" width="54%">
            Banco Popolare Società Cooperativa
          </td>
<td valign="top" width="26%">
<p align="right">
              33.755.538
            </p>
</td>
<td valign="top" width="20%">
<p align="right">
              20,04
            </p>
</td>
</tr>
<tr>
<td valign="top" width="54%">
            Banca Popolare dell’Emilia Romagna Società Cooperativa
          </td>
<td valign="top" width="26%">
<p align="right">
              10.424.035
            </p>
</td>
<td valign="top" width="20%">
<p align="right">
              6,19
            </p>
</td>
</tr>
<tr>
<td valign="top" width="54%">
            Società Reale Mutua di Assicurazioni
          </td>
<td valign="top" width="26%">
<p align="right">
              5.052.128
            </p>
</td>
<td valign="top" width="20%">
<p align="right">
              3,00
            </p>
</td>
</tr>
<tr>
<td valign="top" width="54%">
            Banca Popolare di Sondrio Società Cooperativa per Azioni
          </td>
<td valign="top" width="26%">
<p align="right">
              5.965.695
            </p>
</td>
<td valign="top" width="20%">
<p align="right">
              3,54
            </p>
</td>
</tr>
<tr>
<td valign="top" width="54%">
<b>Totale</b>
</td>
<td valign="top" width="26%">
<p align="right">
              55.197.396
            </p>
</td>
<td valign="top" width="20%">
<p align="right">
              32,78
            </p>
</td>
</tr>
</tbody>
</table>
<br/>
<br/>
<p>
<b>Patto</b>
</p>
<p>
      Gli Organi del Patto sono:
    </p>
<blockquote dir="ltr" style="MARGIN-RIGHT: 0px">
<p>
        a. il Presidente del Sindacato;
      </p>
<p>
        b. il Comitato Direttivo del Sindacato.
      </p>
</blockquote>
<p>
      I suddetti organi sono domiciliati presso la sede sociale di Banca Italease.
    </p>
<p>
      Il Presidente è nominato dalle Parti tra i membri del Comitato Direttivo con il voto favorevole di tanti di essi che rappresentino almeno il 75% di tutte le Azioni Sindacate. La carica di Presidente ha durata di un anno ed è rinnovabile.
    </p>
<p>
      Il Presidente convoca e presiede le riunioni del Comitato Direttivo, dà attuazione alle decisioni assunte da quest’ultimo e rappresenta il Sindacato nei rapporti esterni. Egli inoltre svolge tutte le funzioni allo stesso attribuite dal Patto nonché gli atti resi necessari dalla gestione dello stesso e non riservati al Comitato Direttivo.
    </p>
<p>
      Il Comitato Direttivo è composto di tanti membri quante sono le Parti; ognuna di esse designa un membro del Comitato. In caso di più Parti appartenenti al medesimo Gruppo, non vi potrà essere più di un membro designato per ciascun Gruppo.
    </p>
<p>
      Il membro designato rimane in carica per tutta la durata del Sindacato.
    </p>
<p>
      Il Comitato Direttivo si riunisce ogni qualvolta lo ritenga opportuno il Presidente del Sindacato, o quando ne faccia domanda scritta anche uno solo dei suoi membri con indicazione degli argomenti da porre all’ordine del giorno. Le adunanze sono validamente costituite con la presenza della maggioranza dei membri e che rappresentino comunque più della metà delle azioni
      sindacate con diritto al voto.
    </p>
<p>
      Il Comitato delibera con il voto favorevole di tanti membri che rappresentino la maggioranza dei voti spettanti ai presenti e, comunque, di almeno due Parti, fatta eccezione per le decisioni attinenti al trasferimento di azioni di Banca Italease, al gradimento e all’adesione al Patto da parte di nuovi soggetti, con riferimento alle quali il Comitato delibera con il voto unanime di
      tutti i suoi componenti.
    </p>
<p>
      I diritti di voto esercitabili in sede di Comitato Direttivo del Patto prevedono un tetto massimo di voto del 40% delle Azioni Sindacate, con ripartizione proporzionale tra gli altri membri dei diritti di voto spettanti alle azioni “sterilizzate”.
    </p>
<p>
<strong>F. Contenuto del Patto</strong>
</p>
<p>
      Il Comitato Direttivo, in via preventiva, esprime orientamenti circa:
    </p>
<p dir="ltr" style="MARGIN-RIGHT: 0px">
      a. i risultati trimestrali, semestrali ed annuali della Società;
    </p>
<p dir="ltr" style="MARGIN-RIGHT: 0px">
      b. i programmi strategici della Società;
    </p>
<p dir="ltr" style="MARGIN-RIGHT: 0px">
      c. gli argomenti che formeranno oggetto di delibere in assemblea straordinaria;
    </p>
<p dir="ltr" style="MARGIN-RIGHT: 0px">
      d. e proposte di:
    </p>
<blockquote dir="ltr" style="MARGIN-RIGHT: 0px">
<p dir="ltr" style="MARGIN-RIGHT: 0px">
        - nomina, revoca e/o sostituzione del Presidente e dell’Amministratore Delegato, determinazione della durata di tali cariche e dei rispettivi poteri;<br/>
        - nomina, revoca e/o sostituzione del Direttore Generale, determinazione della eventuale durata, dei poteri e dei termini contrattuali;
      </p>
</blockquote>
<p dir="ltr" style="MARGIN-RIGHT: 0px">
      e. altri argomenti che dovessero essere concordemente ritenuti di interesse.
    </p>
<p>
      In sintesi, il Patto prevede:
    </p>
<blockquote dir="ltr" style="MARGIN-RIGHT: 0px">
<p>
        a. un generale impegno a non alienare le azioni (fatta eccezione per i trasferimenti infragruppo e purché ne sia data preventiva comunicazione al Presidente del sindacato). In deroga a tale impegno, le Parti possono cedere le azioni a terzi, anche non soci di Banca Italease o diversi dalle Parti, purché autorizzate dal Comitato Direttivo con il voto favorevole di tutti i
        membri. Nell’autorizzare il trasferimento a terzi di tutta o di una parte delle Azioni Sindacate, il Comitato Direttivo dovrà fare in modo che, qualora l’offerta non sia stata rivolta a tutti i soci sindacati, la Parte o le Parti che abbiano ricevuto l’offerta facciano in modo che il terzo potenziale acquirente si impegni ad acquistare anche dalle Parti interessate
        alla covendita che non risultino destinatarie dell’offerta, un numero di Azioni Sindacate proporzionalmente uguale a quello oggetto di cessione da parte dei soci sindacati che abbiano ricevuto l’offerta e che siano stati autorizzati dal Comitato Direttivo a vendere. Al fine di soddisfare il vincolo che precede, il Socio Sindacato o i Soci Sindacati che abbiano ricevuto
        l’offerta dovranno ridurre il numero di Azioni Sindacate di loro proprietà oggetto del trasferimento a terzi. Quanto precede troverà applicazione unicamente nel caso di vendita da parte di uno o più soci sindacati di un insieme di Azioni Sindacate rappresentanti almeno il 5% del capitale di Banca Italease.
      </p>
<p>
        b. l’impegno, in caso di operazioni di vendita di tutte o parte delle azioni non sindacate contro corrispettivo in denaro eseguite fuori dal mercato regolamentato, ad offrire in via preferenziale e a parità di condizioni, le azioni non sindacate alle altre Parti;
      </p>
<p>
        c. l’istituzione di un sindacato di voto, con correlati impegni di consultazione.<br/>
        Ciascuna Banca parte del Patto, rispetto al prioritario approvvigionamento diretto sul mercato da parte di Banca Italease, si impegna ad attivarsi al meglio, nell’ambito della propria autonomia decisionale, per sostenere finanziariamente Banca Italease. Inoltre è previsto un impegno da parte delle Banche aderenti al Patto ad esercitare i loro migliori sforzi affinché Banca
        Italease nonché le società controllate e/o partecipate da Banca Italease, sia/no posta/e in condizione di acquisire contratti di locazione finanziaria e/o di factoring e/o di lending. Le Parti faranno quanto in loro potere affinché la parte Reale Mutua mantenga una prelazione sulla fornitura di prodotti assicurativi non Vita per i rischi di Banca Italease e della sua
        clientela.
      </p>
</blockquote>
<p>
<strong>G. Deposito delle azioni vincolate al Patto</strong>
</p>
<p>
      L’adesione al Patto comporta l’immissione delle azioni vincolate in dossier intestati a ciascuna Parte e riuniti in un ulteriore dossier denominato "Sindacato Italease". Tali azioni resteranno depositate per tutta la durata del Sindacato presso la Società.
    </p>
<p>
<strong>H. Controllo</strong>
</p>
<p>
      Nessuna delle Parti esercita il controllo sulla Società in virtù della determinazione dei diritti di voto di cui al precedente punto E) e della previsione, di cui allo stesso punto, per cui "Il Comitato delibera con il voto favorevole di tanti membri che rappresentino la maggioranza dei voti spettanti ai presenti e, comunque, di almeno due Parti”.
    </p>
<p>
<strong>I. Durata del Patto</strong>
</p>
<p>
      Il Patto, firmato in data 28 febbraio 2008, a seguito della rinuncia all’esercizio della facoltà di recesso dal Patto da parte di Banco Popolare Società Cooperativa, Banca Popolare dell’Emilia Romagna Società Cooperativa, Società Reale Mutua di Assicurazioni e Banca Popolare di Sondrio Società Cooperativa per Azioni, è stato rinnovato per un periodo
      di 28 (ventotto) mesi a far tempo dalla data di sua scadenza originaria (28 febbraio 2009). Il Patto Parasociale rimarrà pertanto in vigore sino al 30 giugno 2011. Il Patto è automaticamente rinnovabile per periodi di ulteriori 36 (trentasei) mesi ciascuno, salvo che una o più Parti comunichino per iscritto alle altre, mediante raccomandata con avviso di ricevimento, la
      propria volontà di non rinnovare il Patto, con un preavviso non inferiore a 2 (due) mesi rispetto alla prima come alle scadenze successive e che, in seguito a tali disdette, le Azioni Sindacate residue scendano sotto il 90% di quelle complessivamente sindacate.
    </p>
<p>
<strong>L. Tipo di Patto</strong>
</p>
<p>
      Il Patto di Stabilità di Banca Italease rientra nelle fattispecie di cui all’art. 122, comma 5, del D.Lgs. n. 58/1998.
    </p>
<p>
      In caso di violazione degli obblighi previsti dal Patto a carico delle parti in merito al trasferimento delle azioni, la Parte inadempiente sarà obbligata al risarcimento del danno, a titolo di penale, nella misura del 10% del valore di mercato delle azioni e/o diritti o titoli oggetto dell’atto di disposizione, fatto salvo il diritto di ciascuna Parte non inadempiente al
      risarcimento del maggior danno.
    </p>
<p>
      Le controversie derivanti dal Patto o ad esso relative, comprese le questioni riguardanti la sua esistenza, validità, interpretazione o risoluzione, saranno deferite e risolte da un collegio arbitrale.
    </p>
<p>
<strong>M. Deposito del Patto</strong>
</p>
<p>
      Copia del Patto è stata trasmessa da Banca Italease a Banca d’Italia – Amministrazione Centrale e Sede di Milano - e, nei termini di legge, verrà depositata presso il Registro delle Imprese di Milano.
    </p>
<p>
      5 marzo 2009
    </p>
<p>
<strong>[BX.2.09.1]