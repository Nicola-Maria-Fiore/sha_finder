<html>
<head>
<title>
      BANCA ITALEASE SPA - Estratto dei patti parasociali
    </title>
<meta content="stp" name="subjectList"/>
<meta content="295003" name="linkid"/>
<meta content="BANCA ITALEASE SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="BANCA ITALEASE SPA" name="societa"/>
<meta content="stpatti" name="ss_table"/>
<meta content="2009-03-05" name="date"/>
<meta content="stpatti" name="tipo"/>
<meta content="N;paladini;1238064283414" name="synchro"/>
<meta content="44143" name="codconsob"/>
</head>
<body>
<p align="left">
<strong>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</strong>
</p>
<p align="center">
<strong>BANCA ITALEASE S.P.A.</strong>
</p>
<p>
      Si rende noto il contenuto del Patto di Stabilità (il "Patto") avente ad oggetto gli impegni di alcuni Soci per assicurare a Banca Italease S.p.A. una conduzione unitaria, basata su di un nucleo proprietario di maggioranza stabile.
    </p>
<p>
<strong>A. Società i cui strumenti finanziari sono Oggetto del Patto</strong>
</p>
<p>
      Banca Italease S.p.A., con sede sociale in Via Cino Del Duca, 12, Milano ("Banca Italease").
    </p>
<p>
<strong>B. Soggetti aderenti al Patto</strong>
</p>
<p>
      I partecipanti al Patto (i "Partecipanti") sono riconducibili alle seguenti sei parti contrattuali (le "Parti"):
    </p>
<p>
      1. La società Banco Popolare di Verona e Novara S.c.r.l., con sede in Piazza Nogara, 2, 37121 Verona, CF: 03231270236.
    </p>
<p>
      2. La Società Reale Mutua Assicurazioni, con sede in Via Corte d'Appello, 11, 10122 Torino; C.F.: 00875360018.
    </p>
<p>
      3. La società Banca Popolare dell'Emilia Romagna S.c.r.l., con sede in Via San Carlo, 8/20, 41100 Modena; C.F.: 01153230360.
    </p>
<p>
      4. La società Banca Antonveneta S.p.A., con sede in Piazzetta F. Turati, 2, 35131 Padova; C.F.: 02691680280.
    </p>
<p>
      5. La Banca Popolare di Sondrio S.c.r.l., con sede in Piazza Garibaldi, 16, 23100 Sondrio; C.F.: 00053810149.
    </p>
<p>
      6. La Banca Popolare di Milano S.c.r.l., con sede in Piazza F. Meda, 4, 20121 Milano; C.F.: 00715120150.
    </p>
<p>
<strong>C. Azioni Oggetto del Patto</strong>
</p>
<p>
      Oggetto del Patto sono le azioni ordinarie di Banca Italease e i diritti di voto riferibili ad azioni ordinarie di Banca Italease indicati nella tabella che segue (le "Azioni Sindacate"). In particolare, alla data di pubblicazione del presente estratto e con riferimento al capitale sociale di Banca Italease, suddiviso in n. 76.242.627 azioni, le azioni sindacate oggetto del Patto
      sono n. 39.338.993, pari al 51,597% del capitale. In particolare:
    </p>
<p>
        
    </p>
<table border="1" cellpadding="0" cellspacing="0" width="100%">
<tr valign="top">
<td rowspan="2">
          Partecipante
        </td>
<td colspan="2">
<p align="center">
            Quote sindacate
          </p>
</td>
</tr>
<tr valign="top">
<td align="middle">
          N. Azioni
        </td>
<td align="middle">
          %
        </td>
</tr>
<tr valign="top">
<td>
<strong>Banco Popolare di Verona e Novara S.c.r.l.<br/>
</strong> Banco Popolare di Verona e Novara S.c.r.l.<br/>
           Holding di Partecipazioni Finanziarie BPVN S.p.A.
        </td>
<td align="right">
<strong>18.345.402<br/>
</strong> 10.980.150<em><br/>
</em> 7.365.252
        </td>
<td align="right">
<strong>24,062<br/>
</strong> 14,402<br/>
           9,660
        </td>
</tr>
<tr valign="top">
<td>
<strong>Banca Popolare Emilia Romagna S.c.r.l.<br/>
</strong> Banca Popolare Emilia Romagna S.c.r.l.<br/>
           Banca Popolare di Ravenna S.p.A.<br/>
           Banca della Campania S.p.A.<br/>
           Banca Popolare di Lanciano e Sulmona S.p.A.
        </td>
<td align="right">
<strong>5.665.247<br/>
</strong> 5.244.322<br/>
           299.537<br/>
           92.812<br/>
           28.575
        </td>
<td align="right">
<strong>7,431<br/>
</strong> 6,878<br/>
           0,393<br/>
           0,122<br/>
           0,037
        </td>
</tr>
<tr valign="top">
<td>
<strong>Banca Antonveneta S.p.A.</strong>
</td>
<td align="right">
<strong>5.508.976</strong>
</td>
<td align="right">
<strong>7,226</strong>
</td>
</tr>
<tr valign="top">
<td>
<strong>Banca Popolare di Sondrio S.c.r.l.</strong>
</td>
<td align="right">
<strong>3.242.227</strong>
</td>
<td align="right">
<strong>4,253</strong>
</td>
</tr>
<tr valign="top">
<td>
<strong>Società Reale Mutua di Assicurazioni</strong>
</td>
<td align="right">
<strong>5.103.438</strong>
</td>
<td align="right">
<strong>6,694</strong>
</td>
</tr>
<tr valign="top">
<td>
<strong>Banca Popolare di Milano S.c.r.l</strong>
</td>
<td align="right">
<strong>1.473.703</strong>
</td>
<td align="right">
<strong>1,933</strong>
</td>
</tr>
<tr valign="top">
<td>
          Totale
        </td>
<td align="right">
          39.338.993
        </td>
<td align="right">
          51,597
        </td>
</tr>
</table>
<br wp="BR1"/>
<br wp="BR2"/>
<strong>D. Organi del Patto</strong>   
    <p>
      Gli Organi del Patto sono:
    </p>
<p>
      a) il Presidente del Sindacato;
    </p>
<p>
      b) il Comitato Direttivo del Sindacato.
    </p>
<p>
      I suddetti organi sono domiciliati presso la sede sociale di Banca Italease.
    </p>
<p>
      Il Presidente è nominato dalle Parti tra i membri del Comitato Direttivo con il voto favorevole di tante di esse che rappresentino almeno il 75% di tutte le azioni. La carica di Presidente ha durata di un anno ed è rinnovabile.
    </p>
<p>
      Il Presidente convoca e presiede le riunioni del Comitato Direttivo, dà attuazione alle decisioni assunte da quest'ultimo e rappresenta il Sindacato nei rapporti esterni. Egli inoltre svolge tutte le funzioni attribuitegli dal Patto nonché gli atti resi necessari dalla gestione dello stesso e non riservati al Comitato Direttivo.
    </p>
<p>
      Il Comitato Direttivo è composto di tanti membri quante sono le Parti; ognuna di esse designa un membro del Comitato. In caso di più partecipanti appartenenti al medesimo Gruppo, non vi potrà essere più di un membro designato per ciascun Gruppo.
    </p>
<p>
      Il membro designato rimane in carica per tutta la durata del Sindacato.
    </p>
<p>
      Il Comitato Direttivo si riunisce almeno quattro volte all'anno. Le adunanze sono validamente costituite con la presenza della maggioranza dei membri e che rappresentino comunque più della metà delle azioni sindacate con diritto al voto.
    </p>
<p>
      Il Comitato delibera con il voto favorevole di tanti membri che rappresentino la maggioranza dei voti spettanti ai presenti e, comunque, di almeno due Banche partecipanti.
    </p>
<p>
      Relativamente al gradimento ed alle modalità di ingresso di nuovi Partecipanti, il Comitato delibera con il voto unanime di tutti i suoi componenti.
    </p>
<p>
      I diritti di voto esercitabili in sede di Comitato Direttivo del Patto prevedono un tetto massimo di voto del 40%, con ripartizione proporzionale tra gli altri Membri delle quote sterilizzate. Attualmente i diritti di voto sono dunque evidenziati nel prospetto seguente:
    </p>
<p>
        
    </p>
<table border="1" cellpadding="0" cellspacing="0" width="100%">
<tr valign="top">
<td>
<strong>Parti</strong>
</td>
<td align="middle">
<strong>% sindacate</strong>
</td>
<td align="middle">
<strong>% di voto</strong>
</td>
</tr>
<tr valign="top">
<td>
          Banco Popolare Verona e Novara S.c.r.l.
        </td>
<td align="right">
          24,062
        </td>
<td align="right">
          40,000
        </td>
</tr>
<tr valign="top">
<td>
          Banca Popolare Emilia Romagna S.c.r.l.
        </td>
<td align="right">
          7,431
        </td>
<td align="right">
          16,191
        </td>
</tr>
<tr valign="top">
<td>
          Banca Antonveneta S.p.A.
        </td>
<td align="right">
          7,226
        </td>
<td align="right">
          15,745
        </td>
</tr>
<tr valign="top">
<td>
          Banca Popolare di Sondrio S.c.r.l.
        </td>
<td align="right">
          4,253
        </td>
<td align="right">
          9,266
        </td>
</tr>
<tr valign="top">
<td>
          Società Reale Mutua di Assicurazioni
        </td>
<td align="right">
          6,694
        </td>
<td align="right">
          14,586
        </td>
</tr>
<tr valign="top">
<td>
          Banca Popolare di Milano S.c.r.l
        </td>
<td align="right">
          1,933
        </td>
<td align="right">
          4,212
        </td>
</tr>
<tr valign="top">
<td>
<em>Totale</em>
</td>
<td align="right">
<em>51,597</em>
</td>
<td align="right">
          100,000
        </td>
</tr>
</table>
<br wp="BR1"/>
<strong>E. Contenuto del Patto</strong>   
    <p>
      Il Comitato Direttivo, in via preventiva, esprime orientamenti circa:
    </p>
<p>
      a) i risultati trimestrali, semestrali ed annuali della Società;
    </p>
<p>
      b) i programmi strategici della Società;
    </p>
<p>
      c) gli argomenti che formeranno oggetto di delibere in assemblea straordinaria;
    </p>
<p>
      d) le proposte di:
    </p>
<blockquote>
<p>
        - nomina, revoca e/o sostituzione del Presidente e dell'Amministratore Delegato, determinazione della durata di tali cariche e dei rispettivi poteri;
      </p>
<p>
        -nomina, revoca e/o sostituzione del Direttore Generale, determinazione della eventuale durata, dei poteri e dei termini contrattuali;
      </p>
</blockquote>
<p>
      e) altri argomenti che dovessero essere concordemente ritenuti di interesse.
    </p>
<p>
      In sintesi, il Patto di Stabilità prevede:
    </p>
<p>
      (a) un generale impegno a non alienare le azioni (fatta eccezione per i trasferimenti infragruppo e purché ne sia data preventiva comunicazione al Presidente del sindacato). In deroga a tale impegno, le parti possono cedere le azioni sia ad altri Soci che a terzi, purché autorizzate dal Comitato Direttivo in maniera unanime: (i) ai Partecipanti, in misura proporzionale alla
      partecipazione da questi vincolata al Patto o in misura diversa, previa unanime autorizzazione del Comitato Direttivo e (ii) ai Soci non aderenti al Patto di Stabilità ed a terzi che abbiano ricevuto il preventivo ed unanime gradimento del Comitato Direttivo, ed a condizione che l'acquirente manifesti per iscritto la propria accettazione al Patto;
    </p>
<p>
      (b) l'impegno a trasferire preferenzialmente a Partecipanti le azioni non conferite al Patto;
    </p>
<p>
      (c) l'istituzione di un sindacato di voto, con correlati impegni di consultazione.
    </p>
<p>
      Gli aderenti al Patto, in via sussidiaria rispetto all'approvvigionamento diretto sul mercato da parte della Società, si impegnano a prestare puntuale sostegno finanziario, a condizioni di mercato a Banca Italease. Inoltre è previsto un impegno da parte dei medesimi aderenti al Patto a fare acquisire alla Società contratti di locazione finanziaria tramite la propria rete
      distributiva nella misura minima del 50% degli sportelli bancari ovvero del 50% dell'operatività di leasing (da calcolarsi sui volumi medi e/o sul numero di contratti annui del relativo gruppo bancario).
    </p>
<p>
<strong>F. Deposito delle azioni vincolate al Patto</strong>
</p>
<p>
      L'adesione al Patto comporta l'immissione delle azioni vincolate in dossier intestati a ciascun Partecipante e riuniti in un ulteriore dossier denominato "Sindacato Italease".
    </p>
<p>
      Tali azioni resteranno depositate per tutta la durata del Sindacato presso la sede sociale di Banca Italease.
    </p>
<p>
<strong>G. Controllo</strong>
</p>
<p>
      Nessuna delle sei Parti esercita il controllo della Società in virtù della determinazione dei diritti di voto di cui al precedente punto d. e della previsione, di cui allo stesso punto, per cui "Il Comitato delibera con il voto favorevole di tanti membri che rappresentino la maggioranza dei voti spettanti ai presenti e, comunque, di almeno due Banche Partecipanti".
    </p>
<p>
<strong>H. Durata del Patto</strong>
</p>
<p>
      Il Patto firmato in data 28 aprile 2005, con decorrenza dal 6 maggio 2005, ha validità per un periodo di tre anni tacitamente rinnovabile di ulteriori periodi di pari durata. Ciascuna delle Parti ha il diritto di recedere dal Sindacato, attraverso comunicazione da inviare con un preavviso di almeno 180 giorni rispetto alla scadenza triennale a mezzo lettera raccomandata con avviso di
      ricevimento indirizzata al Presidente del Sindacato.
    </p>
<p>
<strong>I. Tipo di Patto</strong>
</p>
<p>
      Il Patto di Stabilità di Banca Italease rientra nelle fattispecie di cui all'art. 122, comma 5, del Testo Unico.
    </p>
<p>
      La violazione degli obblighi previsti dal Patto a carico delle parti in merito al trasferimento delle azioni determina il sorgere a carico della parte inadempiente di un risarcimento a titolo di penale in misura pari al 10% del valore patrimoniale delle azioni oggetto del trasferimento e o disposizione. Le controversie che dovessero insorgere fra le Parti in ordine all'interpretazione e
      all'esecuzione del Patto sono devolute alla competenza di un collegio arbitrale.
    </p>
<p>
<strong>L. Deposito del Patto</strong>
</p>
<p>
      Il Testo sottoscritto del Patto di Stabilità è stato trasmesso da Banca Italease per competenza alla Filiale di Milano della Banca d'Italia e verrà pubblicato ai sensi di legge.
    </p>
<p>
      17 giugno 2005
    </p>
<p>
<b>[BV.1.05.1]