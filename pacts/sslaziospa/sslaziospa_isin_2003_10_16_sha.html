<html>
<head>
<title>
      SOCIETA` SPORTIVA LAZIO SPA - Estratto dei patti parasociali
    </title>
<meta content="stp" name="subjectList"/>
<meta content="147447" name="linkid"/>
<meta content="SOCIETA` SPORTIVA LAZIO SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="SOCIETA` SPORTIVA LAZIO SPA" name="societa"/>
<meta content="stpatti" name="ss_table"/>
<meta content="2003-06-05" name="date"/>
<meta content="stpatti" name="tipo"/>
<meta content="N;consob;1098894787178" name="synchro"/>
<meta content="113122" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<b> SOCIETA' SPORTIVA LAZIO SPA</b>
</p>
<p>
      La S.S. Lazio S.p.A. ("Società") e Alberto Zaccheroni ("Tecnico") comunicano che in data 6/10/03 hanno perfezionato un accordo che ha ad oggetto - al pari degli accordi quadro già perfezionati tra la Società e 20 calciatori della prima squadra in data 7/05/03 e 16/05/03, i cui termini e condizioni sono stati già divulgati al pubblico con estratti
      pubblicati sul quotidiano Finanza &amp; Mercati il 14/05/03, 24/05/03 e 5/6/03 ("Accordi Quadro") - una parziale dilazione delle competenze maturate nella stagione 2002/03 e l'impegno a sottoscrivere nell'ambito del deliberando aumento di capitale riservato ai dipendenti un importo di circa € 0,9 milioni<a href="#N_1_">(1)</a>.
    </p>
<p>
      In assenza di obblighi volti alla disciplina dell'esercizio del diritto di voto in assemblea e/o all'indirizzo nella gestione societaria nell'accordo, i firmatari hanno dichiarato di non ravvisare l'esistenza di un patto parasociale, ma di voler in ogni caso procedere, in via meramente prudenziale, agli adempimenti pubblicitari previsti all'art. 122 D.Lgs 58/1998, in
      presenza di un impegno alla sottoscrizione di azioni di un futuro aumento di capitale e di un impegno a non vendere a certo tempo data le azioni di nuova emissione della Società.
    </p>
<p>
      Il Tecnico non è titolare, ne direttamente né indirettamente, di alcun diritto reale (anche minore) sulle azioni della Società e/o comunque di diritti di voto nella assemblea della Società. La Società non è proprietaria di azioni proprie.
    </p>
<p>
<strong>1. Contenuto dell'accordo</strong>
</p>
<p>
<strong>1. <sub>1</sub></strong>L'accordo, ha ad oggetto (i) la dilazione dei termini di pagamento delle retribuzioni indicate nel contratto individuale in essere tra le parti, (ii) l'impegno da parte del Tecnico -ove dovesse risultare ancora dipendente alla data di sottoscrizione del futuro aumento di capitale riservato ai dipendenti da sottoporre all'Assemblea degli azionisti
      convocata per il 19 novembre 2003 in prima convocazione e, ove occorrendo, per il giorno 20 novembre 2003 e 1 dicembre 2003, rispettivamente in seconda e terza convocazione ("Aumento di Capitale Riservato") - alla sottoscrizione dell'importo di € 860.761,50 nonché (iii) l'impegno a non trasferire per 8 mesi dalla data di sottoscrizione le azioni acquistate
      nell'ambito dello stesso aumento di capitale (" <em>Lock-up</em>").
    </p>
<p>
<strong>1. <sub>2</sub></strong>L'impegno di sottoscrizione dell'Aumento di Capitale Riservato e il <em>Lock-up</em>sono condizionati a che:
    </p>
<blockquote>
<p>
        - la Consob non rinvenga negli impegni di sottoscrizione dell'Aumento di Capitale Riservato e di <em>Lock-up</em>da parte del Tecnico, unitamente agli impegni di sottoscrizione già assunti dagli altri firmatari degli Accordi Quadro, un obbligo di OPA a carico anche di uno dei firmatari dell'accordo e/o dei firmatari degli Accordi Quadro e/o degli azionisti della Società
        quali risultanti alla data di firma dell'accordo stesso, in relazione alla quale condizione il Tecnico si impegna a tenere un comportamento sempre in linea con la <em>ratio</em>della condizione; qualora la Consob dovesse affermare l'obbligo di OPA solo quale conseguenza del <em>Lock-up</em>, affermando la inesistenza di tale obbligo di OPA in relazione al solo obbligo di
        sottoscrizione delle azioni della Società da parte del Tecnico, tale solo obbligo sarà efficace <em>ex tunc,</em>mentre il <em>Lock-up</em>non sarà produttivo di alcun effetto;
      </p>
<p>
        - l'Aumento di Capitale Riservato sia deliberato dall'assemblea straordinaria degli azionisti della Società entro il termine del 20/12/03
      </p>
</blockquote>
<p>
<strong>2. Soggetti aderenti agli Accordi e azioni oggetto del medesimo</strong>
</p>
<p>
<strong>2. <sub>1</sub></strong>I soggetti aderenti all'accordo sono la Società e Alberto Zaccheroni (c.f. ZCCLRT53D01F097T)
    </p>
<p>
<strong>2. <sub>2</sub></strong>. Il Consiglio di Amministrazione della Società del 3 ottobre 2003 ha deliberato di sottoporre all'Assemblea degli azionisti della Società, convocata per deliberare in merito all'Aumento di Capitale Riservato, un prezzo di emissione delle nuove azioni pari a € 0,055. Assumendo che il prezzo di emissione rimanga invariato, il Tecnico
      sottoscriverà circa 15,7 milioni di azioni, pari allo 0,6% del capitale della Società post-aumento (calcolato assumendo la piena sottoscrizione da parte dei dipendenti della Società di tutte le azioni offerte).
    </p>
<p>
<strong>2. <sub>3</sub></strong>. In assenza di alcun obbligo volto alla disciplina dell'esercizio del diritto di voto in assemblea e/o all'indirizzo nella gestione societaria né tra la Società e il Tecnico né tra questi ultimi e ciascuno dei tesserati firmatari degli Accordi Quadro né tra questi ultimi, nessun soggetto sarà in grado di esercitare, in
      virtù degli Accordi Quadro e/o dell'accordo con il Tecnico, il controllo sulla Società.
    </p>
<p>
<strong>3. Entrata in vigore e durata dell'accordo</strong>
</p>
<p>
      L'accordo perfezionato ha la durata necessaria per l'adempimento di ciascuno degli obblighi ivi previsti.
    </p>
<p>
<strong>4. Deposito dell'accordo</strong>
</p>
<p>
      Gli Accordi sono stati depositati in data 10 ottobre 2003 presso il Registro Imprese di Roma.
    </p>
<p align="right">
<strong>S.S. Lazio S.P.A. (anche per Alberto Zaccheroni)</strong>
</p>
<p>
      16 ottobre 2003
    </p>
<p>
<b>[SN.4.03.1]