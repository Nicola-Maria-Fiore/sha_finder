/strong>
</p>
<hr/>
<p align="center">
<strong>ISAGRO S.P.A. </strong>
</p>
<p>
      Ai sensi dell’art. 122 del D. Lgs. 24/2/1998 n. 58 (“<strong>T.U.F.</strong>”) e degli artt. 129 e ss. del Regolamento Consob n. 11971 del 14/5/1999 si rende nota la stipula in data 30 luglio 2013 di un accordo quadro (l’”<strong>Accordo Quadro</strong>”), avente ad oggetto l’ingresso di Gowan Company LLC, con sede in Yuma, Arizona U.S.A.
      (“<strong>Gowan</strong>”) nella catena di controllo di Isagro S.p.A., con sede in Milano, Via Caldera 21 (“<strong>Isagro</strong>”). Nell’ambito dell’Accordo Quadro sono previste talune pattuizioni (il “<strong>Patto</strong>”) aventi ad oggetto quanto più innanzi indicato.  In data 18 ottobre 2013 le parti, in esecuzione di detto
      Accordo Quadro, contestualmente alla sottoscrizione da parte di Gowan di una quota pari al 49% del capitale di BasJes Holding S.r.l.. (“<strong>BasJes</strong>”), società che esercita indirettamente il controllo su Isagro, hanno proceduto alla stipula di un Lock-Up Agreement avente ad oggetto le quote BasJes, che sarà efficace per tre anni dalla data della stipula e
      sarà automaticamente rinnovato per un ulteriore periodo di due anni, salvo disdetta da comunicarsi almeno tre mesi prima della scadenza. In pari data le parti hanno altresì pattuito, ad integrazione di quanto previsto nell’Accordo Quadro, il diritto di Gowan di richiedere la trasformazione di BasJes in società per azioni e l’adozione di una clausola statutaria che
      preveda l’intrasferibilità delle relative azioni sino al 31 dicembre 2018. Sempre in data 18 ottobre 2013 Gowan e alcuni soci di Piemme, rappresentanti complessivamente il 90,261% del capitale di tale società, hanno stipulato un patto rilevante ai sensi dell’art. 122, comma 1 e comma 5, del T.U.F., oggetto di separato estratto, che prevede un impegno di detti soci a
      non cedere a terzi le proprie quote in Piemme, a cedere una quota di Piemme a Gowan e a inserire nello statuto di Piemme una clausola di prelazione a favore di Piemme (il “<strong>Patto Piemme</strong>”).<br/>
      Si riporta di seguito l’estratto aggiornato del Patto, dal quale sono state omesse alcune delle pattuizioni originarie, relative alla costituzione, all’aumento di capitale e allo statuto di BasJes, in quanto le stesse hanno ricevuto puntuale esecuzione da parte dei partecipanti al Patto.
    </p>
<p>
<strong>1. Società oggetto del Patto</strong>
</p>
<p>
      Il Patto ha ad oggetto le quote rappresentative dell’intero capitale sociale di BasJes Holding S.r.l., con sede in Milano, Via Caldera 21, società che, a seguito dell’esecuzione delle operazioni previste dall’Accordo Quadro, deterrà la aggioranza delle azioni con diritto di voto di Isagro.
    </p>
<p>
<br/>
<strong>2. Strumenti finanziari oggetto del Patto</strong>
</p>
<p>
      Gli strumenti finanziari oggetto del Patto sono costituiti da: (i) le quote rappresentative dell’intero capitale sociale di BasJes riportate nella tabella di cui al successivo paragrafo 3 (le “<strong>Quote</strong>”); e, indirettamente, (ii) n. 9.600.000 azioni ordinarie, rappresentative del 54,7% del capitale sociale di Isagro (la
      “<strong>Partecipazione</strong>”), al momento dell’entrata in vigore del presente Patto di proprietà di Holdisa S.r.l. (“<strong>Holdisa</strong>”), con sede in Milano, Via Caldera 21, società indirettamente controllata da BasJes.<br/>
      A seguito dell’avvenuta sottoscrizione dell’aumento di capitale sociale di Isagro di cui alla delibera dell’Assemblea Straordinaria del 7 aprile 2014 e della conseguente emissione di n. 6.999.960 Azioni Ordinarie (le “<strong>Azioni</strong>”) e n. 14.174.919 azioni di categoria speciale denominate “Azioni Sviluppo” offerte in opzione agli
      azionisti, il capitale sociale di Isagro alla data odierna ammonta a Euro 24.961.207,65 i.v., suddiviso in n. 24.549.960 azioni ordinarie e n. 14.174.919 Azioni Sviluppo (tutte prive del valore nominale), ammesse alla trattazione sul Mercato Telematico Azionario organizzato e gestito da Borsa Italiana S.p.A. (il “<strong>MTA</strong>”).<br/>
      Le Azioni Sviluppo sono una nuova categoria speciale di azioni (ammesse alla quotazione sul MTA a partire dal 16 maggio 2014), prive del diritto di voto, concepite per le società aventi un soggetto controllante e caratterizzate dalla conversione automatica, alla pari, in azioni ordinarie in caso di perdita di controllo da parte del soggetto controllante, e comunque nei casi di OPA
      obbligatoria.
    </p>
<p>
<strong>3. Soggetti aderenti al Patto</strong>
</p>
<p>
      La tabella che segue indica ciascuno dei partecipanti al Patto (i “<strong>Partecipanti</strong>”), nonché la percentuale di partecipazione dagli stessi detenuta in BasJes.
    </p>
<table border="1" cellpadding="0" cellspacing="0" width="100%">
<tbody>
<tr>
<td valign="top" width="252">
<p>
<strong>Soci di BasJes</strong>
</p>
</td>
<td valign="top" width="177">
<p>
<strong>% del capitale di BasJes</strong>
</p>
</td>
</tr>
<tr>
<td valign="top" width="252">
<p>
              Piemme S.r.l.
            </p>
</td>
<td valign="top" width="177">
<p>
              51
            </p>
</td>
</tr>
<tr>
<td valign="top" width="252">
<p>
              Gowan Company LLC
            </p>
</td>
<td valign="top" width="177">
<p>
              49
            </p>
</td>
</tr>
<tr>
<td valign="top" width="252">
<p>
              Totale
            </p>
</td>
<td valign="top" width="177">
<p>
              100
            </p>
</td>
</tr>
</tbody>
</table>
<br/>
<br/>
<p>
      In forza dell’operazione di aumento di capitale di cui al precedente paragrafo 2, attualmente Isagro è controllata, ai sensi dell’art. 93 del T.U.F., da Piemme attraverso BasJes, di cui detiene il 51% del capitale con diritto di voto; a sua volta BasJes – dopo aver rilevato le quote di tutti i soci di minoranza di Holdisa e di Manisa, nell’ambito
      dell’annunciata semplificazione della struttura di controllo di Isagro – detiene il 96,8% del capitale con diritto di voto di Manisa S.r.l. (“<strong>Manisa</strong>”), la quale detiene il 75,5% del capitale con diritto di voto di Holdisa, la quale detiene, a sua volta, il 53,7% delle azioni con diritto di voto di Isagro.
    </p>
<p>
      A parte la partecipazione di controllo detenuta indirettamente da Piemme, i Partecipanti non sono titolari, neppure indirettamente, per interposta persona o tramite società direttamente o indirettamente controllate, di ulteriori Azioni (o diritti di voto sulle stesse).
    </p>
<p>
      Non esistono altri patti parasociali tra i Partecipanti.
    </p>
<p>
<strong>4. Tipo e contenuto del Patto</strong>
</p>
<p>
      Il Patto rientra tra quelli di cui all’art. 122, comma 1 e comma 5, lettera b), del T.U.F., in quanto contiene vincoli e limitazioni al trasferimento delle Quote e accordi per l’esercizio del voto nelle assemblee di BasJes, Manisa, Holdisa e Isagro, come meglio di seguito specificato.
    </p>
<p>
<strong>(a) Vincoli al trasferimento delle Quote (</strong><strong>art. 122, comma 5, lett. b), del T.U.F.)</strong>
</p>
<p>
      In data 18 ottobre 2013 i Partecipanti, in esecuzione di quanto previsto dall’Accordo Quadro, hanno stipulato un accordo di “lock-up” (il “<strong>Lock-up Agreement</strong>”), in base al quale ciascun Partecipante si obbliga a non trasferire a terzi a qualunque titolo la proprietà o la disponibilità delle rispettive Quote. Sarà peraltro
      consentito il trasferimento delle Quote a un’entità che controlla il Partecipante o da esso controllata, ovvero soggetta a comune controllo con il Partecipante; in tal caso l’entità cessionaria subentrerà negli obblighi derivanti dal Lock-up Agreement e il trasferimento sarà risolutivamente condizionato al venir meno dei rapporti di controllo che legano il
      Partecipante cedente all’entità cessionaria.
    </p>
<p>
<strong>(b) Composizione degli organi di amministrazione e di controllo di  Isagro</strong> <strong>(</strong><strong>art. 122, comma 1, del T.U.F.)</strong> <strong></strong>
</p>
<p>
      Lo statuto di BasJes prevede <strong></strong> che all’interno del consiglio di amministrazione di Isagro, ove composto di otto membri, cinque di essi, di cui due amministratori indipendenti, siano designati da Piemme e tre consiglieri, compreso un amministratore indipendente, siano designati da Gowan.
    </p>
<p>
<strong>(c) Obblighi di preventiva consultazione in merito a talune decisioni relative a Isagro</strong> <strong>(</strong><strong>art. 122, comma 1, del T.U.F.)</strong> <strong></strong>
</p>
<p>
      Lo statuto di BasJes prevede inoltre che prima di ogni riunione del consiglio di amministrazione o dell’assemblea di Isagro, il consiglio di amministrazione di BasJes si riunirà per discutere, al solo fine di preventiva consultazione, per stabilire, ove possibile, linee guida comuni per quanto riguarda le seguenti materie:<br/>
      (i) fusioni, scissioni, l’acquisizione di partecipazioni di controllo, la costituzione di joint venture, trasformazioni, operazioni di risanamento o di ricapitalizzazione;<br/>
      (ii) l'emissione di nuovi titoli di debito;<br/>
      (iii) l'acquisizione di qualsiasi attività commerciale di valore superiore a euro 5.000.000 e l'approvazione di qualsiasi finanziamento associato a tale acquisizione;<br/>
      (iv) cessione di qualsiasi attività commerciale di valore superiore a euro 3.000.000;<br/>
      (v) concessione di licenze o cessione di diritti di proprietà intellettuale per un valore superiore a euro 3.000.000;<br/>
      (vi) assunzione di finanziamenti bancari o concessione di garanzie su beni di Isagro;<br/>
      (vii) l'approvazione del budget annuale e dei relativi superamenti oltre il 10%;<br/>
      (viii) investimenti di valore superiore a euro 3.000.000 per ciascun investimento;<br/>
      (ix) anticipi a fornitori o terzi di importo superiore a euro 1.000.000;<br/>
      (x) la conferma del top management (Amministratore Delegato e Chief Financial Officer).
    </p>
<p>
<strong>(d) Modifiche degli statuti sociali e composizione degli organi sociali di Manisa e Holdisa</strong> <strong>(</strong><strong>art. 122, comma 1, del T.U.F.)</strong> <strong></strong>
</p>
<p>
      Con la sottoscrizione dell’Accordo Quadro Piemme si è pure impegnata a far sì che gli statuti sociali di Manisa e Holdisa siano modificati coerentemente con il contenuto dello statuto di BasJes.<br/>
      Inoltre i Partecipanti al Patto hanno convenuto che, sino alla fusione di Manisa e Holdisa con BasJes, Gowan avrà il diritto di nominare un numero di amministratori di Manisa e di Holdisa proporzionale a quello previsto dallo statuto di BasJes.
    </p>
<p>
<strong>(e) Modifiche statutarie e Aumento di capitale di Isagro</strong> <strong>(</strong><strong>art. 122, comma 1, del T.U.F.)</strong> <strong></strong>
</p>
<p>
      I Partecipanti al Patto si sono infine impegnati a far sì che, dopo l’ingresso di Gowan nel capitale sociale di BasJes e dopo l’acquisizione da parte di BasJes della totalità (o quasi totalità) delle quote di minoranza di Manisa e Holdisa, Isagro modifichi il proprio statuto sociale introducendo una clausola che preveda che ogni cessione di “assets”,
      che rappresenti più del 25% dell’attivo patrimoniale risultante dall’ultimo documento contabile di periodo certificato di Isagro, debba essere autorizzata dall’assemblea dei soci ai sensi dell’art. 2364, n. 5), del codice civile.<br/>
      Come previsto nell’ambito dell’operazione di aumento di capitale sopra descritta, i venditori delle quote di minoranza di Manisa e Holdisa hanno utilizzato la totalità dei proventi della vendita di tali quote per la sottoscrizione delle Azioni Sviluppo, previo acquisto dei relativi diritti di opzione da Holdisa.
    </p>
<p>
<strong>(f) Trasformazione di BasJes (</strong><strong>art. 122, comma 1, del T.U.F.)</strong>
</p>
<p>
      Infine Piemme si <strong></strong>è impegnata a far sì che, ove richiesto da Gowan, l’assemblea straordinaria di BasJes deliberi la trasformazione della società in società per azioni e l’adozione di uno statuto che preveda il divieto di trasferire le relative azioni sino al 31 dicembre 2018.
    </p>
<p>
<strong>5. Soggetto che in virtù del Patto esercita il controllo di Isagro</strong>
</p>
<p>
      L’Accordo Quadro prevede espressamente che il controllo di Isagro continuerà a essere esercitato da Piemme.
    </p>
<p>
<strong>6.</strong> <strong>Durata del Patto</strong>
</p>
<p>
      Il Lock-up Agreement di cui al punto (a) del precedente paragrafo 4 avrà la durata di tre anni, decorrenti dalla sua stipula, avvenuta il 18 ottobre 2013, e si rinnoverà automaticamente per un ulteriore periodo di due anni, salvo disdetta da comunicarsi almeno tre mesi prima della scadenza.<br/>
      Le pattuizioni di cui ai punti (b) e (c) del precedente paragrafo 4 saranno efficaci sino alla modifica o soppressione delle clausole statutarie che le contengono.<br/>
      Gli impegni assunti da Piemme relativamente al contenuto degli statuti di  Manisa e Holdisa, di cui al punto  (d) del precedente paragrafo 4, saranno efficaci sino all’adempimento di tali impegni, per il quale non è previsto alcun termine.<br/>
      La pattuizione relativa alla composizione dei consigli di amministrazione di Manisa e Holdisa, di cui al punto (d) del precedente paragrafo 4 è stata stipulata a tempo indeterminato.<br/>
      L’impegno assunto dai Partecipanti relativamente alla modifica dello statuto di Isagro. di cui al punto (e) del precedente paragrafo 4, sarà efficace sino all’adempimento di tale impegno, per il quale non è previsto alcun termine.<br/>
      Per quanto riguarda l’impegno di cui alla lettera (f) del precedente paragrafo 4, Piemme e Gowan hanno concordato di posticipare la sua efficacia sino alla data del 30 giugno 2015, data entro la quale Gowan dovrà richiederne l’esecuzione, a pena di decadenza.<br/>
      Non è prevista la facoltà di recedere dal Patto prima della scadenza.
    </p>
<p>
<strong>7. Condizioni sospensive</strong>
</p>
<p>
      Le condizioni sospensive cui era subordinata l’efficacia dell’Accordo Quadro si sono verificate il 9 ottobre 2013.
    </p>
<p>
<strong>8. Clausole penali e organi del Patto</strong>
</p>
<p>
      Non sono previste penali per l'inadempimento degli obblighi assunti con il Patto. Non sono previsti organi del Patto.
    </p>
<p>
<strong>9. Soggetto presso il quale le Azioni saranno depositate</strong>
</p>
<p>
      Il Patto non contiene obblighi di deposito delle Azioni.
    </p>
<p>
<strong>10. Pubblicità del Patto</strong>
</p>
<p>
      Il Patto è stato depositato presso l'Ufficio del Registro delle Imprese di Milano mediante trasmissione telematica in data 2 agosto 2013, prot. n. 324153/2013. Il Lock-Up Agreement e la lettera di impegno di cui alla lettera (f) del paragrafo 4 sono state depositate presso l'Ufficio del Registro delle Imprese di Milano mediante trasmissione telematica in data 23 ottobre 2013,
      prot. n. 379686/2013.<br/>
      Il presente estratto viene messo disposizione del pubblico sul sito internet <a href="http://www.isagro.com/"><u><font color="#0000ff">www.isagro.com</font></u></a>, nella sezione “Investor Relations”.
    </p>
<p>
      1 luglio 2014
    </p>
<p>
<strong>[IP.5.14.1]