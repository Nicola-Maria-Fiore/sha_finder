/strong>
</p>
<hr/>
<p align="center">
<b>EDISON S.P.A.</b>
</p>
<p>
      In data 18 luglio 2005, AEM S.p.A. ("<b>AEM</b>"), Dolomiti Energia S.p.A. ("<b>DE</b>"), Società Elettrica Altoatesina – SEL S.p.A. ("<b>SEL</b>"), Mediobanca – Banca di Credito Finanziario S.p.A. ("<b>Mediobanca</b>"), Banca Popolare di Milano S.c. ar.l. ("<b>BPM</b>"), Fondazione Cassa di Risparmio di Torino
      ("<b>CRT</b>") ed Enìa S.p.A. ("<b>ENÌA</b>") (AEM, DE, SEL, Mediobanca, BPM, CRT ed ENÌA congiuntamente gli "<b>Aderenti</b>"; e DE, SEL, Mediobanca, BPM, CRT ed ENÌA congiuntamente i "<b>Soci di Minoranza</b>") hanno sottoscritto un "Accordo Modificativo e Integrativo" (l’"<b>Accordo Modificativo</b>"),
      che ha disciplinato l’ingresso di ENÌA, modificato e integrato il precedente "Accordo di Investimento e Patto Parasociale" (l’"<b>Accordo",</b> e congiuntamente all’Accordo Modificativo, l’"<b>Accordo Modificato</b>") sottoscritto in data 7 luglio 2005 fra AEM, DE, SEL, Mediobanca, BPM e CRT. <i>Sono di seguito indicati in carattere
      corsivo gli aggiornamenti di alcuni dati alla data di pubblicazione del presente estratto.</i> L’Accordo Modificato disciplina l’ingresso di DE, Mediobanca, BPM, CRT ed Enìa nella compagine sociale di Delmi S.p.A. ("<b>Delmi</b>"), l’incremento della partecipazione di SEL in Delmi, gli impegni di capitalizzazione e finanziamento dei soci a favore di Delmi,
      nonché i reciproci rapporti e interessi in relazione alla struttura organizzativa e al funzionamento di Delmi e, per certi aspetti, di Transalpina ed Edison (come di seguito definite).
    </p>
<p>
      Si ricorda che, in data 12 maggio 2005, AEM, Delmi, Electricité de France S.A. ("<b>EDF</b>") e WGRM Holding 4 S.p.A. ("<b>WGRM</b>"), società controllata da EDF, hanno concluso uno <i>Structure Agreement</i> e uno <i>Shareholders Agreement</i> (congiuntamente, gli "<b>Accordi di Acquisizione</b>"), già resi noti al pubblico nei modi previsti
      dalla legge, per l’acquisto del controllo congiunto di Edison (come di seguito definita) tramite una società partecipata pariteticamente da Delmi e WGRM, in precedenza denominata G-Ficompta S.r.l. e ora denominata Transalpina di Energia S.r.l. ("<b>Transalpina</b>"). In particolare, gli Accordi di Acquisizione disciplinano una complessa operazione di acquisizione
      (l’"<b>Operazione</b>") in cui, alle condizioni ivi previste, a seguito dell’acquisto del controllo da parte di EDF di Italenergia Bis S.p.A. ("<b>IEB</b>") o, eventualmente, ove praticabile, anche prima di tale evento, ma in ogni caso non oltre il 31 dicembre 2006, EDF si adoperi affinché IEB ceda a Transalpina tutte le azioni ordinarie della
      società quotata Edison (le "<b>Azioni Edison</b>") e i <i>warrants</i> denominati "Warrant Edison ordinarie 2007" Edison (i "<b><i>Warrants</i> Edison</b>") detenuti dalla stessa IEB alla data del relativo <i>closing</i> a un prezzo rispettivamente pari a €1,55 per ogni azione Edison e €0,59 per ogni <i>warrant</i> Edison. Si precisa che, in
      esecuzione di tali obblighi, il 16 settembre 2005 IEB ha ceduto a Transalpina: (i) n. 2.631.976.000 Azioni Edison; e (ii) n. 240.000 <i>Warrants</i> Edison, convertibili in Azioni Edison. Successivamente, ai sensi di legge, Transalpina promuoverà un’offerta pubblica di acquisto obbligatoria sulle Azioni Edison e un'offerta pubblica volontaria di acquisto sui <i>Warrants</i>
      Edison. Si precisa inoltre che, in esecuzione di tali obblighi, Transalpina ha promosso, con documento d’offerta pubblicato in data 5 ottobre 2005, un’offerta pubblica di acquisto obbligatoria (l’"<b>OPA</b>") sulle Azioni Edison e un’offerta pubblica di acquisto volontaria sui <i>Warrants</i> Edison (l’"<b>OPAV</b>" e, congiuntamente
      all’OPA, le "<b>Offerte Pubbliche</b>"), rispettivamente ai sensi degli articoli 102, 106, c. 1, 109, c. 1, lettera a) e dell'articolo 102 del d. lg. 24 febbraio 1998 n. 58. In particolare, come già comunicato al mercato, in seguito alle adesioni alle Offerte Pubbliche e all’esercizio del Meccanismo di Allocazione (come definito e descritto nel paragrafo H.3.1
      del documento d’offerta), Transalpina è divenuta titolare in data 4 novembre 2005 di (i) n. 2.965.041.428 Azioni Edison, pari al 71,23% del capitale ordinario sottoscritto e versato di Edison e (ii) di n. 210.012.399 <i>Warrants</i> Edison, pari al 20,62 % dei <i>Warrants</i> Edison in circolazione. <i>In seguito all’avvenuto aumento di capitale di Edison per
      l’esercizio di n. 519.554.810 Warrants Edison nel mese di gennaio 2007 da parte di terzi, comunicato al mercato da Borsa Italiana S.p.A. in data 5 febbraio 2007, sono variate le percentuali delle azioni e degli strumenti finanziari che possono essere ritenuti oggetto indiretto dell’Accordo Modificato rispetto al numero totale delle Azioni Edison e dei Warrants Edison. In
      particolare, in seguito a tale aumento, il capitale di Edison S.p.A. ("<b>Edison</b>") al 5 febbraio 2007 risulta di euro 4.792.694.263,00 suddiviso in n. 4.792.694.263 azioni con valore nominale di euro 1,00 ciascuna di cui: (i) n. 4.682.101.843 azioni ordinarie e (ii) n. 110.592.420 azioni di risparmio. Inoltre, al 5 febbraio 2007 risultano in circolazione n. 499.062.114
      Warrants Edison. Rispetto all’ultima pubblicazione in data 14 novembre 2005 non sono intervenute variazioni con riferimento al numero di Azioni Edison e Warrants Edison che sarebbero indirettamente detenuti da Delmi tramite Transalpina. Pertanto, al 5 febbraio 2007 Transalpina risulta titolare di n. 2.965.041.428 Azioni Edison, pari al 63,33% del capitale ordinario sottoscritto e
      versato di Edison, e di n. 210.012.399 Warrants Edison, pari al 42,08% dei Warrants Edison in circolazione a tale data.</i>
</p>
<p>
<b>1. Società oggetto dell’Accordo Modificato</b>
</p>
<p align="left">
      L’Accordo Modificato ha ad oggetto le seguenti società:
    </p>
<p>
      (a) Delmi S.p.A., una società per azioni avente sede legale in Milano, Corso di Porta Vittoria, n. 4 e capitale sociale sottoscritto e versato alla data odierna pari a Euro <i>1.466.868.500</i>, suddiviso in n. <i>1.466.868.500</i> azioni ordinarie del valore nominale di Euro 1,00 cadauna, iscritta al Registro delle Imprese di Milano al n. 03650360963;
    </p>
<p>
      (b) Transalpina, una società a responsabilità limitata e capitale sociale sottoscritto e versato alla data odierna pari a Euro <i>3.146.000.000</i>, avente sede legale in Milano, Foro Buonaparte, 31, iscritta al Registro delle Imprese di Milano al n. 03766880961; ed
    </p>
<p>
      (c) Edison, una società per azioni avente sede legale in Milano, Foro Buonaparte n. 31, emittente quotata al Mercato Telematico Azionario gestito da Borsa Italiana S.p.A., attiva nel settore dell’energia e del gas in Italia, e capitale sociale sottoscritto e versato alla data del <i>5 febbraio 2007</i> pari a Euro <i>4.792.694.263</i>, suddiviso in n.
      <i>4.682.101.843</i> azioni ordinarie del valore nominale di Euro 1,00 cadauna e n. 110.592.420 azioni di risparmio del valore nominale di Euro 1,00 cadauna, iscritta al Registro delle Imprese di Milano al n. 06722600019.
    </p>
<p>
<b>2. Numero delle azioni e degli strumenti finanziari oggetto dell’Accordo Modificato</b>
</p>
<p>
      L’Accordo Modificato ha a oggetto la totalità delle azioni Delmi rappresentanti il 100% del capitale sociale di Delmi (pari complessivamente a Euro <i>1.466.868.500</i> alla data del presente estratto), detenute dagli Aderenti come indicato nella seguente tabella.
    </p>
<table border="1" cellpadding="0" cellspacing="0" class="basicTable" width="100%">
<tbody>
<tr>
<td height="38" valign="top">
<b>Aderente</b>
</td>
<td align="middle" height="38" valign="top">
<b>Numero azioni Delmi detenute</b>
</td>
<td align="middle" height="38" valign="top">
<b>Valore azioni Delmi detenute (€)</b>
</td>
<td align="middle" height="38" valign="top">
<b>% del capitale sociale</b>
</td>
</tr>
<tr>
<td height="20" valign="top">
            AEM
          </td>
<td align="right" height="20" valign="top">
<i>748.102.935</i>
</td>
<td align="right" height="20" valign="top">
<i>748.102.935,00</i>
</td>
<td align="right" height="20" valign="top">
            51
          </td>
</tr>
<tr>
<td height="28" valign="top">
            Enìa
          </td>
<td align="right" height="28" valign="top">
<i>220.030.275</i>
</td>
<td align="right" height="28" valign="top">
<i>220.030.275,00</i>
</td>
<td align="right" height="28" valign="top">
            15
          </td>
</tr>
<tr>
<td height="23" valign="top">
            SEL
          </td>
<td align="right" height="23" valign="top">
<i>146.686.850</i>
</td>
<td align="right" height="23" valign="top">
<i>146.686.850,00</i>
</td>
<td align="right" height="23" valign="top">
            10
          </td>
</tr>
<tr>
<td height="23" valign="top">
            DE
          </td>
<td align="right" height="23" valign="top">
<i>146.686.850</i>
</td>
<td align="right" height="23" valign="top">
<i>146.686.850,00</i>
</td>
<td align="right" height="23" valign="top">
            10
          </td>
</tr>
<tr>
<td height="23" valign="top">
            Mediobanca
          </td>
<td align="right" height="23" valign="top">
<i>88.012.110</i>
</td>
<td align="right" height="23" valign="top">
<i>88.012.110,00</i>
</td>
<td align="right" height="23" valign="top">
            6
          </td>
</tr>
<tr>
<td height="23" valign="top">
            CRT
          </td>
<td align="right" height="23" valign="top">
<i>73.343.425</i>
</td>
<td align="right" height="23" valign="top">
<i>73.343.425,00</i>
</td>
<td align="right" height="23" valign="top">
            5
          </td>
</tr>
<tr>
<td height="23" valign="top">
            BPM
          </td>
<td align="right" height="23" valign="top">
<i>44.006.055</i>
</td>
<td align="right" height="23" valign="top">
<i>44.006.055,00</i>
</td>
<td align="right" height="23" valign="top">
            3
          </td>
</tr>
<tr>
<td height="23" valign="top">
<b>Totale</b>
</td>
<td align="right" height="23" valign="top">
<i><b>1.466.868.500</b></i>
</td>
<td align="right" height="23" valign="top">
<i><b>1.466.868.500,00</b></i>
</td>
<td align="right" height="23" valign="top">
<b>100</b>
</td>
</tr>
</tbody>
</table>
     <br/>
<br/>
<br/>
<br/>
<p>
      Si precisa, per quanto occorrer possa, l’Accordo Modificato ha a oggetto indirettamente: (i) una quota pari al 50% del capitale sociale di Transalpina che è detenuta da Delmi, nonché (ii) le Azioni Edison e <i>Warrants</i> Edison indirettamente detenuti da Delmi tramite Transalpina e che ad oggi risultano pari al 50% del seguente numero di Azioni Edison e <i>Warrants</i>
      Edison complessivamente detenuti da Transalpina.
    </p>
<p>
      La tabella che segue indica il numero di Azioni Edison detenute da Transalpina e la percentuale del capitale ordinario sottoscritto e versato di Edison da esse rappresentato alla data del <i>5 febbraio 2007</i>, secondo quanto comunicato da <i>Borsa Italiana S.p.A. in pari data.</i>
</p>
<table border="1" cellpadding="0" cellspacing="0" class="basicTable" width="100%">
<tbody>
<tr>
<td valign="top">
<p align="left">
                 
            </p>
</td>
<td valign="top">
<p align="left">
<b>Numero Azioni Edison detenute</b>
</p>
</td>
<td valign="top">
<p align="left">
<b>% sul totale Azioni Edison emesse</b>
</p>
</td>
</tr>
<tr>
<td valign="top">
<p align="left">
              Transalpina*
            </p>
</td>
<td valign="top">
<p align="right">
              2.965.041.428
            </p>
</td>
<td valign="top">
<p align="right">
<i>63,33</i>
</p>
</td>
</tr>
<tr>
<td valign="top">
<p align="left">
              (*) Transalpina, il cui 50% del capitale sociale è detenuto Delmi, non è parte dell’Accordo Modificato.
            </p>
</td>
<td valign="top">
</td>
<td valign="top">
</td>
</tr>
</tbody>
</table>
     <br/>
<br/>
<br/>
<br/>
<p>
      La tabella che segue indica il numero delle Azioni Edison che possono essere ritenute indirettamente detenute da Delmi tramite Transalpina, la percentuale da esse rappresentata rispetto al numero totale delle Azioni Edison che possono essere così ritenute oggetto indiretto dell’Accordo Modificato e la percentuale da esse rappresentata rispetto al capitale ordinario sottoscritto e
      versato di Edison da esse rappresentato alla data del <i>5 febbraio 2007</i>, secondo quanto comunicato da <i>Borsa Italiana S.p.A. in pari data.</i>
</p>
<table border="1" cellpadding="0" cellspacing="0" class="basicTable" width="100%">
<tbody>
<tr>
<td valign="top">
<p align="left">
                
            </p>
</td>
<td valign="top">
<p align="left">
<b>Numero Azioni Edison che possono essere ritenute oggetto indiretto dell’Accordo Modificato</b>
</p>
</td>
<td valign="top">
<p align="left">
<b>% sul totale Azioni Edison che possono essere ritenute oggetto indiretto dell’Accordo Modificato</b>
</p>
</td>
<td valign="top">
<p align="left">
<b>% sul totale Azioni Edison emesse</b>
</p>
</td>
</tr>
<tr>
<td valign="top">
<p align="left">
              50 % del numero di Azioni Edison detenute da Transalpina
            </p>
</td>
<td valign="top">
<p align="right">
              1.482.520.714
            </p>
</td>
<td valign="top">
<p align="right">
              100
            </p>
</td>
<td valign="top">
<p align="right">
<i>31,66</i>
</p>
</td>
</tr>
<tr>
<td valign="top">
<p align="left">
<b>Totale</b>
</p>
</td>
<td valign="top">
<p align="right">
<b>1.482.520.714</b>
</p>
</td>
<td valign="top">
<p align="right">
<b>100</b>
</p>
</td>
<td valign="top">
<p align="right">
<i><b>31,66</b></i>
</p>
</td>
</tr>
</tbody>
</table>
     <br/>
<br/>
<br/>
<br/>
<p>
      La tabella che segue indica il numero di <i>Warrants</i> Edison detenuti da Transalpina e la percentuale da essi rappresentata rispetto al numero totale dei <i>Warrants</i> Edison in circolazione alla data del <i>5 febbraio 2007</i>, che secondo quanto comunicato da <i>Borsa Italiana S.p.A. in pari data</i> risultano n. <i>499.062.114.</i> Ciascuno di tali <i>Warrants</i> Edison dà
      diritto alla sottoscrizione di un’azione ordinaria Edison fino al 31 dicembre 2007. Pertanto, i n. 210.012.399 <i>Warrants</i> Edison detenuti da Transalpina alla data odierna danno diritto di sottoscrivere complessivamente n. 210.012.399 Azioni Edison di nuova emissione.
    </p>
<table border="1" cellpadding="0" cellspacing="0" class="basicTable" width="100%">
<tbody>
<tr>
<td valign="top">
<p align="left">
                 
            </p>
</td>
<td valign="top">
<p align="left">
<b>Numero <i>Warrants</i> Edison detenuti</b>
</p>
</td>
<td valign="top">
<p align="left">
<b>% sul totale <i>Warrants</i> Edison in circolazione</b>
</p>
</td>
</tr>
<tr>
<td valign="top">
<p align="left">
              Transalpina*
            </p>
</td>
<td valign="top">
<p align="right">
              210.012.399
            </p>
</td>
<td valign="top">
<p align="right">
<i>42,08</i>
</p>
</td>
</tr>
<tr>
<td valign="top">
<p align="left">
              (*)Transalpina, il cui 50 % del capitale sociale è detenuto da Delmi, non è parte dell’Accordo Modificato.
            </p>
</td>
<td valign="top">
</td>
<td valign="top">
             
          </td>
</tr>
</tbody>
</table>
     <br/>
<br/>
<br/>
<br/>
<p>
      La tabella che segue indica il numero dei <i>Warrants</i> Edison che possono essere ritenuti indirettamente detenuti da Delmi tramite Transalpina, la percentuale da essi rappresentata rispetto al numero totale dei <i>Warrants</i> Edison che possono essere così ritenuti oggetto indiretto dell’Accordo Modificato e la percentuale da essi rappresentata rispetto al numero totale dei
      <i>Warrants</i> Edison in circolazione alla data del <i>5 febbraio 2007,</i> secondo quanto comunicato da <i>Borsa Italiana S.p.A. in pari data.</i>
</p>
<table border="1" cellpadding="0" cellspacing="0" class="basicTable" width="100%">
<tbody>
<tr>
<td valign="top">
</td>
<td valign="top">
<p align="left">
<b>Numero <i>Warrants</i> Edison che possono essere ritenuti oggetto indiretto dell’Accordo Modificato</b>
</p>
</td>
<td valign="top">
<p align="left">
<b>% sul totale <i>Warrants</i> Edison che possono essere ritenuti oggetto indiretto dell’Accordo Modificato</b>
</p>
</td>
<td valign="top">
<p align="left">
<b>% sul totale <i>Warrants</i> Edison in circolazione</b>
</p>
</td>
</tr>
<tr>
<td valign="top">
<p align="left">
              50 % del numero di <i>Warrants</i> Edison detenuti da Transalpina
            </p>
</td>
<td valign="top">
<p align="right">
              105.006.199,5
            </p>
</td>
<td valign="top">
<p align="right">
              100
            </p>
</td>
<td valign="top">
<p align="right">
<i>21,04</i>
</p>
</td>
</tr>
<tr>
<td valign="top">
<p align="left">
<b>Totale</b>
</p>
</td>
<td valign="top">
<p align="right">
<b>105.006.199,5</b>
</p>
</td>
<td valign="top">
<p align="right">
<b>100</b>
</p>
</td>
<td valign="top">
<p align="right">
<i><b>21,04</b></i>
</p>
</td>
</tr>
</tbody>
</table>
<b> <br/>
</b><br/>
<br/>
<p>
<b>3.</b> <b>Soggetto che in virtù dell’ Accordo Modificato eserciterà il controllo di Edison</b>
</p>
<p>
      Nessuno degli Aderenti eserciterà il controllo ai sensi dell’art. 93 del Decreto Legislativo 24 febbraio 1998 n°58 come modificato (il "<b>TUF</b>") su Transalpina o Edison in virtù dell’Accordo Modificato o altrimenti.
    </p>
<p>
      Alla data del presente estratto, Transalpina è il soggetto che, secondo quanto previsto dagli Accordi di Acquisizione, esercita il controllo ai sensi dell’art. 93 del TUF su Edison.
    </p>
<p align="left">
<b>4. Contenuto dell’Accordo Modificato</b>
</p>
<p>
      4.1 <u>Acquisto della partecipazione in Delmi da parte dei Soci di Minoranza</u>
</p>
<p>
      Alla sottoscrizione dell’Accordo, AEM, che deteneva una partecipazione in Delmi corrispondente al 95% del capitale sociale, ha ceduto ai seguenti altri Aderenti le seguenti partecipazioni azionarie in Delmi:
    </p>
<p>
      (a) a SEL una partecipazione pari al 5% del capitale sociale di Delmi; a seguito di tale cessione SEL è giunta a detenere una partecipazione pari al 10% del capitale sociale di Delmi;
    </p>
<p>
      (b) a DE una partecipazione pari al 10% del capitale sociale di Delmi;
    </p>
<p>
      (c) a Mediobanca una partecipazione pari al 10% del capitale sociale di Delmi;
    </p>
<p>
      (d) a BPM una partecipazione pari al 5% del capitale sociale di Delmi;
    </p>
<p>
      (e) a CRT una partecipazione pari al 5% del capitale sociale di Delmi.
    </p>
<p align="left">
      4.2 <u>Capitalizzazione e finanziamento di Delmi</u>
</p>
<p>
      Gli Aderenti si sono impegnati, in misura proporzionale alla propria partecipazione nella stessa Delmi: (a) a far tutto quanto in proprio potere affinché Delmi, in relazione a talune fasi dell’Operazione, ottenga una serie di finanziamenti da terzi, nonché (b) a sottoscrivere una serie di aumenti di capitale, così da consentire a Delmi di reperire i mezzi finanziari
      necessari per adempiere agli impegni derivanti dall’Operazione, secondo quanto previsto dagli Accordi di Acquisizione e dai conseguenti obblighi di legge e regolamentari. In particolare, gli Aderenti si sono reciprocamente impegnati a sottoscrivere e interamente liberare un primo aumento di capitale di Delmi come di seguito indicato:
    </p>
<p>
      (a) AEM in modo tale da detenere una partecipazione pari al 51% del capitale sociale di Delmi;
    </p>
<p>
      (b) SEL in modo tale da detenere una partecipazione pari al 10% del capitale sociale di Delmi;
    </p>
<p>
      (c) DE in modo tale da detenere una partecipazione pari al 10% del capitale sociale di Delmi;
    </p>
<p>
      (d) Mediobanca in modo tale da detenere una partecipazione pari al 6% del capitale sociale di Delmi;
    </p>
<p>
      (e) BPM in modo tale da detenere una partecipazione pari al 3% del capitale sociale di Delmi;
    </p>
<p>
      (f) CRT in modo tale da detenere una partecipazione pari al 5% del capitale sociale di Delmi;
    </p>
<p>
      (g) ENÌA in modo tale da detenere una partecipazione pari al 15% del capitale sociale di Delmi.
    </p>
<p>
      In particolare, fatte salve talune limitazioni previste dall’Accordo Modificato, gli Aderenti si sono impegnati secondo le rispettive quote di partecipazione a far sì che Delmi riceva i mezzi finanziari necessari per far fronte ai propri obblighi relativi, tra l’altro:
    </p>
<p>
      (a) all’acquisizione di Transalpina;
    </p>
<p>
      (b) all’acquisizione da parte di Transalpina della partecipazione detenuta da IEB in Edison;
    </p>
<p>
      (c) al pagamento del corrispettivo delle Offerte Pubbliche;
    </p>
<p>
      (d) alla conversione dei <i>Warrants</i> Edison che saranno detenuti da Transalpina o Delmi nell’ambito dell’Operazione;
    </p>
<p>
      (e) ai costi dell’Operazione, nonché alla copertura di oneri e perdite relativi a contratti di <i>swap</i> su Azioni Edison o <i>Warrants</i> Edison strumentali all’Operazione.
    </p>
<p align="left">
      4.3 <i><u>Corporate governance</u></i> <u>di Delmi</u>
</p>
<p>
      L’Accordo Modificato contiene una complessa disciplina parasociale relativa all’organizzazione e al funzionamento di Delmi. Tra l’altro, tali pattuizioni parasociali prevedono che:
    </p>
<p>
      (a) il consiglio di amministrazione di Delmi sarà composto da 11 amministratori, dei quali: (i) 7 amministratori dovranno essere nominati su indicazione di AEM; e (ii) 1 amministratore dovrà essere nominato su indicazione di uno o più Soci di Minoranza che, da solo o congiuntamente con altri soci, detiene (detengono) una partecipazione pari ad almeno il 10% del capitale
      sociale di Delmi. SEL avrà comunque diritto di indicare un amministratore tra quelli designati da AEM fintantoché SEL risulti titolare di una partecipazione pari ad almeno il 5% del capitale sociale di Delmi e AEM abbia diritto di designare almeno 7 amministratori;
    </p>
<p>
      (b) il collegio sindacale sarà composto da 5 sindaci effettivi e 2 sindaci supplenti, dei quali: (i) 3 sindaci effettivi e 1 sindaco supplente dovranno essere nominati su indicazione di AEM; (ii) 1 sindaco effettivo e 1 sindaco supplente dovranno essere nominati su indicazione congiunta di DE e SEL (i "<b>Soci Industriali</b>" e ciascuno un "<b>Socio
      Industriale</b>") fintantoché essi risultino titolari di una partecipazione complessiva non inferiore al 14% del capitale sociale di Delmi; (iii) 1 sindaco effettivo dovrà essere nominato su indicazione congiunta di Mediobanca, BPM e CRT (i "<b>Soci Finanziari</b>"), fintantoché essi risultino titolari di una partecipazione complessiva non inferiore al 14% del
      capitale sociale di Delmi.
    </p>
<p>
      In deroga a quanto sopra indicato, l’Accordo Modificato prevede altresì che, qualora i Soci Industriali risultino titolari di una partecipazione complessiva inferiore alla menzionata soglia partecipativa del 14%, e ciononostante un Socio Industriale continui a detenere singolarmente una partecipazione pari almeno al 10% del capitale sociale di Delmi, tale Socio Industriale
      avrà diritto a designare il sindaco effettivo ed il sindaco supplente alle stesse condizioni indicate sopra alla lettera (b). Tale diritto sarà tuttavia esercitabile solo in via congiunta con AEM ovvero, qualora la partecipazione necessaria al raggiungimento della menzionata soglia partecipativa del 14% sia stata ceduta dall’altro Socio Industriale ad un terzo, con tale
      terzo.
    </p>
<p align="left">
      4.4 <u>Consultazione pre-assembleare e materie riservate</u>
</p>
<p>
      E’ stato inoltre pattuito che, nell’ambito di un sistema di consultazione parasociale per l’approvazione delle deliberazioni assembleari, con riferimento ad alcune materie riservate di particolare rilevanza, è necessaria la dichiarazione di voto favorevole di tanti Aderenti che detengano un numero di azioni Delmi pari all’87% del capitale sociale di Delmi. In
      caso di mancato raggiungimento di tale <i>quorum</i> parasociale, e a condizione che AEM abbia espresso una dichiarazione di voto favorevole, è prevista la possibilità per AEM e gli Aderenti favorevoli di riscattare le azioni Delmi detenute dagli Aderenti contrari. Tale possibilità non è prevista in relazione ad alcune delle materie riservate.
    </p>
<p>
      Tra le materie riservate sopra menzionate si possono segnalare alcune determinate operazioni straordinarie di Delmi, le modifiche alle clausole dello statuto di Delmi relative alle autorizzazioni assembleari di seguito indicate e quelle relative al voto di lista per la nomina di amministratori o sindaci, nonché le autorizzazioni assembleari agli amministratori per: (i) investimenti
      superiori a € 20 milioni che non siano attinenti, strumentali o connessi alla partecipazione in Transalpina o Edison, al finanziamento di tali società o all’Operazione, (ii) il voto da esprimere nelle assemblee straordinarie di Transalpina relative a fusione (salvo incorporazione di società interamente possedute da Transalpina), trasformazione, scissione non
      proporzionale (salvo scissioni che coinvolgono società interamente possedute da Transalpina) e scioglimento volontario di Transalpina, fatta eccezione per le deliberazioni di scioglimento volontario contemplate dallo statuto di Transalpina o dagli Accordi di Acquisizione, e (iii) le cessioni delle partecipazioni in Transalpina detenute da Delmi, fatta eccezione per le cessioni previste
      dagli Accordi di Acquisizione e dallo statuto di Transalpina.
    </p>
<p>
      4.5 <u><i>Corporate governance</i> di Transalpina ed Edison</u>
</p>
<p>
      Nell’Accordo Modificato sono contenute delle pattuizioni parasociali relative alla designazione degli organi sociali di Transalpina ed Edison che, ai sensi degli Accordi di Acquisizione, potranno essere designati da Delmi. In particolare, è stato pattuito che:
    </p>
<p>
      (a) tra i <u>candidati alla carica di amministratore di Transalpina</u> designati da Delmi: (i) 1 candidato sia indicato congiuntamente dai Soci Industriali, fintantoché essi risultino titolari complessivamente di una partecipazione non inferiore al 15% del capitale sociale di Delmi; (ii) 1 candidato sia indicato da ENÌA con il gradimento di tutti i Soci Finanziari (ove questi
      ultimi siano soci di Delmi), fintantoché ENÌA, da sola o congiuntamente con i Soci Finanziari, risulti titolare complessivamente di una partecipazione non inferiore al 15% del capitale sociale di Delmi; e (iii) 3 candidati e ogni ulteriore candidato da nominare su designazione di Delmi siano indicati da AEM, fermo restando in ogni caso che la maggioranza degli amministratori di
      Transalpina nominati su designazione di Delmi dovrà essere sempre indicata da AEM;
    </p>
<p>
      (b) tra i <u>candidati alla carica di amministratore di Edison</u> che saranno votati da Transalpina su designazione di Delmi: (i) l’amministratore di Transalpina indicato dai Soci Industriali sia altresì nominato quale amministratore di Edison, fintantoché quest’ultimi risultino titolari complessivamente di una partecipazione non inferiore al 15% del capitale sociale
      di Delmi; (ii) l’amministratore di Transalpina indicato da ENÌA con il gradimento di tutti i Soci Finanziari sia altresì nominato quale amministratore di Edison, fintantoché i Soci Finanziari siano soci di Delmi ed ENÌA, da sola o congiuntamente con i Soci Finanziari, risulti titolare complessivamente di una partecipazione non inferiore al 15% del capitale sociale
      di Delmi; (iii) tutti gli amministratori di Transalpina indicati da AEM siano altresì nominati quali amministratori di Edison; e (iv) ogni ulteriore candidato da nominare su designazione di Delmi sia indicato da AEM, fermo restando in ogni caso che la maggioranza degli amministratori di Edison nominati su designazione di Delmi dovrà essere sempre indicata da AEM;
    </p>
<p>
      (c) tra i <u>candidati alla carica di sindaco di Transalpina</u> designati da Delmi, 1 candidato sia indicato congiuntamente da AEM e dai Soci Finanziari, fintantoché quest’ultimi risultino titolari complessivamente di una partecipazione non inferiore al 14% del capitale sociale di Delmi;
    </p>
<p>
      (d) tra i <u>candidati alla carica di sindaco di Edison</u> che saranno votati da Transalpina su designazione di Delmi, 1 candidato sia indicato congiuntamente da AEM e i Soci Finanziari fintantoché quest’ultimi risultino titolari complessivamente di una partecipazione non inferiore al 14% del capitale sociale di Delmi.
    </p>
<p>
      In deroga a quanto sopra indicato, l’Accordo Modificato prevede altresì che, qualora i Soci Industriali risultino titolari di una partecipazione complessiva inferiore alla soglia partecipativa del 15%, e ciononostante un Socio Industriale continui a detenere singolarmente una partecipazione pari almeno al 10% del capitale sociale di Delmi, tale Socio Industriale avrà diritto
      a designare l’amministratore di Transalpina ed Edison alle stesse condizioni indicate nelle lettere (a) e (b) sopra. Tale diritto sarà tuttavia esercitabile solo in via congiunta con AEM ovvero, qualora la partecipazione necessaria al raggiungimento della menzionata soglia partecipativa del 15% sia stata ceduta dall’altro Socio Industriale ad un terzo, con tale terzo.
    </p>
<p align="left">
      4.6 <u>Comitato Direttivo</u>
</p>
<p>
      Gli Aderenti hanno inoltre convenuto di costituire un Comitato Direttivo, composto da un rappresentante per ciascun Aderente, con funzioni meramente consultive, per esaminare e discutere, anche al fine di promuovere un orientamento comune, qualsiasi questione relativa a gestione, organizzazione e funzionamento di Delmi, Transalpina ed Edison, nonché alla loro situazione patrimoniale,
      economica e finanziaria.
    </p>
<p>
      Con particolare riferimento alle consultazioni preventive ai consigli di amministrazione di Transalpina ed Edison, gli Aderenti, tra l’altro, si sono impegnati, nei limiti consentiti dalla legge, a fare quanto in proprio potere, eccezion fatta per alcune limitate ipotesi, affinché gli amministratori di Transalpina o Edison da essi designati votino nei rispettivi consigli di
      amministrazione in conformità all’accordo unanime raggiunto dagli Aderenti in sede di consultazione preventiva o, in caso di dissenso, alle indicazioni ivi espresse da AEM. In caso di condotta divergente da parte di tali amministratori rispetto a quanto sopra indicato, è previsto il diritto di AEM di acquistare tutta la partecipazione detenuta da ciascuno dei Soci di
      Minoranza che hanno designato gli amministratori che hanno posto tale condotta divergente a un prezzo scontato del 15% rispetto al <i>fair market value</i> della stessa, come determinati ai sensi dell’Accordo Modificato. È stato inoltre precisato che, in relazione alla nomina dell’amministratore di Transalpina e/o Edison su indicazione di ENÌA con gradimento dei Soci
      Finanziari, ove tale amministratore dovesse porre in essere la condotta divergente, AEM potrà esercitare l’opzione di acquisto solo nei confronti di ENÌA (e non dei Soci Finanziari).
    </p>
<p>
      4.7 <u>Opzione di vendita</u>
</p>
<p>
      L’Accordo Modificato prevede che ciascun Socio di Minoranza possa esercitare nei confronti di AEM un’opzione di vendita della propria partecipazione in Delmi qualora il consiglio di amministrazione di Transalpina e/o Edison abbia assunto deliberazioni su determinate materie straordinarie e con il concorso determinante degli amministratori designati da AEM, nonostante la diversa
      indicazione del Socio di Minoranza espressa in sede di consultazione preventiva. Ai fini di tale opzione di vendita, sono da intendersi materie straordinarie le operazioni da cui possa conseguire la perdita del controllo di diritto di Edison da parte di Transalpina (fatte salve alcune eccezioni previste dagli Accordi di Acquisizione), nonché la cessione di tutte le attività nel
      settore dell’elettricità o del gas.
    </p>
<p>
      4.8 <u>Limiti alla trasferibilità delle partecipazioni in Delmi.</u>
</p>
<p>
      L’Accordo Modificato prevede altresì vari limiti alla trasferibilità delle azioni Delmi detenute dagli Aderenti (tra cui, in particolare, un limitato divieto parasociale a carico dei Soci di Minoranza di trasferire la propria partecipazione in Delmi e a carico di AEM di ridurre la propria partecipazione in Delmi al di sotto del 51%, diritti di prelazione, diritti di
      co-vendita dei Soci di Minoranza per trasferimenti di una partecipazione di controllo da parte di AEM, nonché diritti di acquisto di AEM delle partecipazioni detenute dai Soci di Minoranza in caso di trasferimenti da AEM a terzi di una partecipazione superiore a quella detenuta dalla stessa AEM).
    </p>
<p>
      4.9 <u>Diritto di acquisto per il cambio del controllo</u>
</p>
<p>
      AEM e gli altri Aderenti hanno infine il diritto di acquistare la partecipazione del Socio Industriale o di ENÌA in relazione al quale si sia verificato un cambio di controllo nei termini indicati dall’Accordo Modificato.
    </p>
<p>
<b>5. Durata dell’Accordo Modificato</b>
</p>
<p>
      L’Accordo Modificato è valido ed efficace a partire dalla data di sottoscrizione ed avrà effetto sino al terzo anniversario della data di sottoscrizione dell’Accordo, data in cui i patti relativi ai diritti e obblighi ai sensi dell’Accordo Modificato si intenderanno automaticamente rinnovati, salvo disdetta anche di uno solo degli Aderenti da comunicarsi agli
      altri Aderenti almeno 90 giorni prima di tale anniversario.
    </p>
<p>
<b>6. Tipo di patto</b>
</p>
<p>
      L’Accordo Modificato rientra nella categoria dei patti di cui all’articolo 122, 1° comma, e 122, 5° comma, lettere a)-d), del TUF.
    </p>
<p>
<b>7. Deposito</b>
</p>
<p>
      Il testo dell’Accordo Modificativo è stato depositato presso l'Ufficio del Registro delle Imprese di Milano nei termini previsti dall'art. 122 del TUF.
    </p>
<p>
      11 febbraio 2007
    </p>
<p>
<strong>[EH.4.07.1]