/b></font>
</p>
<hr/>
<p>
<strong>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</strong>
</p>
<p align="center">
<strong>RETELIT S.P.A.</strong>
</p>
<p>
<strong>PREMESSA</strong>
</p>
<p>
      Il 9 febbraio 2018 Fiber 4.0. S.r.l. (di seguito "<strong>Fiber</strong>"), con la stipula del Contratto (come di seguito definito) ha acquisito una partecipazione in strumenti finanziari ai sensi dell’articolo 119 del RE, nella specie, diritti di opzione di acquisto e di vendita delle azioni di Retelit S.p.A. detenute, rispettivamente, da Selin S.p.A. (le
      "<strong>Azioni Selin</strong>") e da HBC S.p.A. (le "<strong>Azioni HBC</strong>").
    </p>
<p>
      Nello specifico, trattasi di un contratto sottoscritto tra Selin, HBC, Fiber e Pretto (come infra definiti) (il "<strong>Contratto</strong>") avente a oggetto, inter alia, le seguenti opzioni (le "<strong>Opzioni</strong>"):
    </p>
<p>
      una prima opzione call in favore di Fiber per minime 9.598.377 Azioni Selin e 5.143.846 Azioni HBC e massime 13.711.967 Azioni Selin e 7.348.352 Azioni HBC (corrispondenti alla totalità delle Azioni Selin e delle Azioni HBC), da esercitarsi entro il 9 marzo 2018 (la "<strong>Prima Opzione Call</strong>");
    </p>
<p>
      subordinatamente all’esercizio della Prima Opzione Call e al fatto che essa non sia stata esercitata per la totalità delle Azioni Selin e delle Azioni HBC, una seconda opzione call in favore di Fiber avente a oggetto le eventuali Azioni Selin e Azioni HBC per le quali non sia stata esercitata la Prima Opzione Call ("<strong>Azioni Residue</strong>"), nonché le
      ulteriori azioni di Retelit eventualmente acquisite da Selin e HBC in esecuzione di aumenti di capitale della Società, da esercitarsi entro i sei mesi successivi alla scadenza del periodo di esercizio della Prima Opzione Call (ossia entro il 9 settembre 2018) ("<strong>Seconda Opzione Call</strong>"); e
    </p>
<p>
      un’opzione put in favore di Selin e HBC sulle Azioni Selin e le Azioni HBC per le quali non sia stata esercitata la Seconda Opzione Call, da esercitarsi entro i tre mesi successivi alla scadenza del periodo di esercizio della Seconda Opzione Call (ossia entro il 9 dicembre 2018) (l’"<strong>Opzione Put</strong>").
    </p>
<p>
      Ai sensi dell’articolo 122 TUF e degli articoli 127 e seguenti del RE, nell’ambito del Contratto sono state definite pattuizioni di natura parasociale (il "<strong>Patto</strong>").
    </p>
<p>
      Di seguito viene riprodotto, in sintesi, il contenuto delle pattuizioni oggetto del Patto:
    </p>
<p>
<strong>SOCIETÀ I CUI STRUMENTI FINANZIARI SONO OGGETTO DEL PATTO</strong>
</p>
<p>
<strong>RETI TELEMATICHE ITALIANE S.P.A.,</strong> <strong>IN FORMA ABBREVIATA "RETELIT S.P.A.",</strong> con sede legale in Milano, Viale Francesco Restelli n. 3/7, capitale sociale Euro 144.208.618,73 interamente versato e suddiviso in n. 164.264.946 azioni ordinarie prive di valore nominale, codice fiscale 12897160151 e numero di iscrizione al Registro delle Imprese di Milano
      MI-1595443, quotata sul Mercato Telematico Azionario organizzato da Borsa Italiana S.p.A (la "<strong>Società</strong>" o "<strong>Retelit</strong>").
    </p>
<p>
      Alla data di sottoscrizione del Patto, in virtù del Patto nessuna delle Parti (come infra definite) esercita il controllo su Retelit ai sensi dell’articolo 93 del TUF, né è in grado di determinare la nomina di un componente dell’organo di amministrazione o controllo riservata a strumenti finanziari.
    </p>
<p>
<strong>SOGGETTI ADERENTI E RELATIVE PARTECIPAZIONI CONFERITE AL PATTO</strong>
</p>
<p>
      Le azioni Retelit complessivamente conferite al Patto nella data della sua sottoscrizione ammontano a n. 30.159.718, pari a circa il 18,36% del capitale sociale (le "<strong>Azioni Sindacate</strong>").
    </p>
<p>
      Si indicano di seguito i soggetti (collettivamente le "<strong>Parti</strong>") che hanno sottoscritto il Patto, nonché le partecipazioni dagli stessi conferite al Patto nella data della sua sottoscrizione:
    </p>
<p>
<strong>Selin S.p.A.,</strong> con sede legale in Milano, Via Montenapoleone n. 16, la quale detiene e ha conferito al Patto n. 13.711.967 azioni, pari a circa l’8,35% del capitale sociale della Società e a circa il 45,46% delle Azioni Sindacate (di seguito, "<strong>Selin</strong>");
    </p>
<p>
<strong>HBC S.p.A.,</strong> con sede legale in Bologna, Via del Tuscolano n. 15, la quale detiene e ha conferito al Patto n. 7.348.352 azioni, pari a circa il 4,47% del capitale sociale della Società e a circa il 24,36% delle Azioni Sindacate (di seguito, "<strong>HBC</strong>");
    </p>
<p>
<strong>LA SOCIETÀ PRIVATA DI ALBERTO PRETTO</strong> Società Semplice, con sede legale in Arzignano, Via Venezia 34/B, che detiene e ha conferito al Patto n. 1.699.399 azioni, pari a circa l’1,03% del capitale sociale della Società e a circa il 5,63% delle Azioni Sindacate (di seguito, "<strong>La Società Privata</strong>");
    </p>
<p>
<strong>il Sig. Alberto Pretto</strong>, nato ad Arzignano (Vicenza) l’8 maggio 1962, domiciliato in Arzignano (Vicenza), Via Venezia 34/B, codice fiscale PTR LRT 62E 08A 459W che detiene e ha conferito al Patto n. 3.200.000 azioni, pari a circa l’1,95% del capitale sociale della Società e a circa il 10,61% delle Azioni Sindacate (di seguito, "<strong>Sig. Alberto
      Pretto</strong>");
    </p>
<p>
<strong>il Sig. Luca Pretto</strong>, nato ad Arzignano (Vicenza) il 14 giugno 1969, domiciliato in Arzignano (Vicenza), Via Venezia 34/B, codice fiscale PTR LCU 69H 14A 549A che detiene e ha conferito al Patto n. 1.000.000 azioni, pari a circa lo 0,61% del capitale sociale della Società e a circa il 3,31% delle Azioni Sindacate (di seguito, "<strong>Sig. Luca
      Pretto</strong>");
    </p>
<p>
<strong>la Sig.ra Laura Ziggiotto</strong>, nata a Montebello Vicentino (Vicenza) il 28 marzo 1962, domiciliata in Arzignano (Vicenza), Via Venezia 34/B, codice fiscale ZGG LRA 62C 68F 442D che detiene e ha conferito al Patto n. 3.200.000 azioni, pari a circa l’1,95% del capitale sociale della Società e a circa il 10,61% delle Azioni Sindacate (di seguito, la "<strong>Sig.ra
      Ziggiotto</strong>");
    </p>
<p>
      (di seguito, La Società Privata, il Sig. Alberto Pretto, il Sig. Luca Pretto e la Sig.ra Laura Ziggiotto, i "<strong>Pretto</strong>"); e
    </p>
<p>
<strong>Fiber 4.0. S.r.l.,</strong> con sede legale a Milano, Piazza Castello n. 26 (di seguito "<strong>Fiber</strong>").
    </p>
<p>
      Si segnala che nessuno dei partecipanti è titolare di Azioni di Retelit ulteriori rispetto alle Azioni Sindacate.
    </p>
<p>
<strong>CONTENUTO DEL PATTO</strong>
</p>
<p>
      Le pattuizioni contenute nel Patto sono riconducibili alle ipotesi di cui all’articolo 122, 5° comma lett. b) e c) del TUF.
    </p>
<p>
<u>Fino alla data anteriore tra la data di esercizio della Prima Opzione Call</u> e il 9 marzo 2018 i Pretto si sono impegnati a non effettuare, direttamente o indirettamente, Atti di Cessione (come infra definiti), fatto salvo quanto previsto dall’art. 123, comma 3, TUF e dal paragrafo che segue (il "<strong>Divieto di Trasferimento</strong>"), restando inteso che per
      "Atti di Cessione" si intende:
    </p>
<p>
      a) offrire, vendere, concludere contratti preliminari di vendita, trasferire o comunque disporre, direttamente o indirettamente, delle azioni di Retelit ovvero dei diritti sulle stesse ad essi spettanti;
    </p>
<p>
      b) cedere o concedere opzioni, diritti o <em>warrant</em> per l’acquisto delle azioni di Retelit;
    </p>
<p>
      c) sottoscrivere contratti di <em>swap</em> o altri accordi con cui vengano trasferite in tutto o in parte le azioni.
    </p>
<p>
      Il Divieto di Trasferimento non troverà applicazione nell’ipotesi in cui i Pretto compiano un Atto di Cessione nei confronti di una società da essi rispettivamente controllata, controllante o appartenente al medesimo gruppo di controllo ai sensi dell’art. 2359 del Codice Civile, ovvero un parente entro il secondo grado di parentela, essendo inteso che tali aventi causa
      dovranno impegnarsi nei riguardi di Selin e HBC a rispettare il Divieto di Trasferimento.
    </p>
<p>
<u>Fino alla data dell’assemblea di Retelit che sarà convocata per deliberare, inter alia, l’approvazione del bilancio di esercizio chiuso al 31 dicembre 2017 e il rinnovo delle cariche sociali</u>, Selin e HBC si sono impegnati a non dar corso, direttamente o indirettamente, ad alcun acquisto di ulteriori azioni di Retelit. Fino alla stessa data Fiber e i Pretto si sono
      impegnati a non acquistare, direttamente o indirettamente, azioni tali da superare, congiuntamente alle: i) Azioni Selin e Azioni HBC ii) Azioni Residue, iii) azioni di Retelit detenute dai Pretto e iv) ad eventuali azioni nel frattempo acquistate da Fiber e/o da Pretto, la soglia del 30% del capitale sociale della Società. Alle Azioni di cui al punto iv) si applicheranno integralmente
      le previsioni del Patto.
    </p>
<p>
<strong>EFFICACIA E DURATA DEL PATTO</strong>
</p>
<p>
      Le disposizioni del Patto sono efficaci tra le Parti dalla data della sua sottoscrizione.
    </p>
<p>
      Il Patto cesserà la sua efficacia giuridica alle scadenze indicate al precedente Paragrafo 4.
    </p>
<p>
<strong>COMUNICAZIONE E DEPOSITO DEL PATTO</strong>
</p>
<p>
      Il Patto è stato comunicato a Retelit e depositato presso gli uffici del Registro delle Imprese di Milano in data 14 febbraio 2018 al n. MI/RI/PRA/2018/72334.
    </p>
<p>
      14 febbraio 2018
    </p>
<p>
<strong>[EB.8.18.1]