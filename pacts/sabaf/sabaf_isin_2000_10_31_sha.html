<html>
<head>
<title>
      SABAF SPA - Estratto dei patti parasociali
    </title>
<meta content="stp" name="subjectList"/>
<meta content="147419" name="linkid"/>
<meta content="SABAF SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="SABAF SPA" name="societa"/>
<meta content="stpatti" name="ss_table"/>
<meta content="2019-01-09" name="date"/>
<meta content="stpatti" name="tipo"/>
<meta content="N;paladini;1516366179808" name="synchro"/>
<meta content="136758" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
        <b>SABAF S.P.A.</b>
</p>
<p>
<strong>Estratto di patto parasociale sottoposto a condizione sospensiva</strong>
</p>
<p>
<strong>Società i cui strumenti finanziari sono oggetto del patto</strong>
</p>
<p>
      GIUSEPPE SALERI s.r.l.
    </p>
<p>
<strong>Numero delle quote complessivamente conferite e loro percentuale rispetto al totale</strong>
</p>
<p>
      Lire 96.000.000, corrispondenti al 96% del capitale sociale della GIUSEPPE SALERI s.r.l.
    </p>
<p>
<strong>Soggetti aderenti al patto</strong>
</p>
<p>
      1. Saleri Cinzia, nata a Brescia in data 18/12/1961, residente in Lumezzane Via Carlo Zima 3, cittadina italiana, codice fiscale SLR CNZ 61T58 B157Z, conferente quote per Lire 32.000.000, pari al 33,33% del totale delle quote conferite e al 32% del capitale sociale della GIUSEPPE SALERI s.r.l.
    </p>
<p>
      2. Saleri Gianbattista, nato a Brescia in data 13/11/1963, residente a Bovezzo (BS) in Via Nikolajevka 2-bis, cittadino italiano, codice fiscale SLR GBT 63S13 B157N, conferente quote per Lire 32.000.000, pari al 33,33% del totale delle quote conferite e al 32% del capitale sociale della GIUSEPPE SALERI s.r.l.
    </p>
<p>
      3. Saleri Ettore, nato a Brescia in data 24/04/1973, residente in Lumezzane (BS) in Nino Bixio 8/A <strong><em>,</em></strong>cittadino italiano, codice fiscale SLR TTR 73D24 B157M, conferente quote per Lire 32.000.000, pari al 33,33% del totale delle quote conferite e al 32% del capitale sociale della GIUSEPPE SALERI s.r.l.
    </p>
<p>
      in seguito, per brevità, indicati collettivamente "fratelli Saleri".
    </p>
<p>
<strong>Contenuto e durata del patto</strong>
</p>
<p>
<em>Premesse</em>
</p>
<p>
      La società GIUSEPPE SALERI s.r.l. è titolare del pacchetto azionario di controllo della società SABAF S.p.A. con sede in Lumezzane (BS) Via Rango n. 23; capitale sociale L. 11.333.500.000 i.v. iscritta presso il Registro delle Imprese di Brescia al n° 52821 C.F. 03244470179
    </p>
<p>
      I fratelli Saleri sono soci nella società GIUSEPPE SALERI s.r.l. la cui compagine sociale è attualmente così composta:
    </p>
<table class="resultTable2">
<tbody>
<tr valign="top">
<td class="resultTD2">
<strong>Soci</strong>
</td>
<td class="resultTD2">
<strong>piena proprietà</strong>
</td>
<td class="resultTD2">
<strong>Usufrutto</strong>
</td>
<td class="resultTD2">
<strong>nuda proprietà</strong>
</td>
</tr>
<tr valign="top">
<td class="resultTD2">
            Saleri Giuseppe
          </td>
<td class="resultTD2">
            4.000.000
          </td>
<td class="resultTD2">
            90.000.000
          </td>
<td class="resultTD2">
             
          </td>
</tr>
<tr valign="top">
<td class="resultTD2">
            Saleri Gianbattista
          </td>
<td class="resultTD2">
            2.000.000
          </td>
<td class="resultTD2">
             
          </td>
<td class="resultTD2">
            30.000.000
          </td>
</tr>
<tr valign="top">
<td class="resultTD2">
            Saleri Ettore
          </td>
<td class="resultTD2">
            2.000.000
          </td>
<td class="resultTD2">
             
          </td>
<td class="resultTD2">
            30.000.000
          </td>
</tr>
<tr valign="top">
<td class="resultTD2">
            Saleri Cinzia
          </td>
<td class="resultTD2">
            2.000.000
          </td>
<td class="resultTD2">
             
          </td>
<td class="resultTD2">
            30.000.000
          </td>
</tr>
<tr valign="top">
<td class="resultTD2">
<strong>Totali</strong>
</td>
<td class="resultTD2">
<strong>10.000.000</strong>
</td>
<td class="resultTD2">
<strong>90.000.000</strong>
</td>
<td class="resultTD2">
<strong>90.000.000</strong>
</td>
</tr>
</tbody>
</table>
<p>
      Il patto parasociale avrà efficacia solamente a partire dal momento in cui, relativamente alle quote sociali della GIUSEPPE SALERI s.r.l., si verificherà la riunione dell'usufrutto vitalizio, attualmente in capo al signor Giuseppe Saleri, con la nuda proprietà intestata ai figli per la quota del 90% del capitale sociale;
    </p>
<p>
      Con la sottoscrizione del presente patto parasociale, nessuno dei fratelli Saleri assumerà il controllo della società Giuseppe Saleri s.r.l.
    </p>
<p>
       
    </p>
<p>
<em>Contenuto e durata</em>
</p>
<p>
      I fratelli Saleri si impegnano irrevocabilmente e per tutta la durata di validità dei presenti patti parasociali ad operare negli organi sociali (assemblea dei soci e consiglio di amministrazione) della società GIUSEPPE SALERI s.r.l. in conformità al presente accordo.
    </p>
<p>
      Per l'intero periodo durante il quale i signori Cinzia, Gianbattista ed Ettore Saleri deterranno una quota di partecipazione nel capitale della società, la società sarà amministrata da un consiglio di amministrazione composto da cinque membri, tre dei quali saranno obbligatoriamente designati nelle persone dei Signori Cinzia, Gianbattista ed Ettore Saleri. Essi si
      impegnano altresì a nominare i rimanenti due consiglieri di amministrazione effettuando la scelta fra tre professionisti indipendenti. Il Consiglio di Amministrazione resterà invariato, quanto a numero e metodo di composizione, anche nel caso in cui taluno dei contraenti cedesse, in tutto od in parte, la propria quota <strong>:</strong>in tal caso il cedente manterrà la
      carica di amministratore se avrà conservato una quota pari ad almeno il 17% del capitale sociale; diversamente potrà essere sostituito in qualsiasi momento a decorrere dalla prima scadenza dell'organo amministrativo successiva alla cessione; ma in ogni caso la quota originaria del cedente (32% o più) manterrà il diritto di nominare autonomamente un solo
      amministratore.
    </p>
<p>
      Il Consiglio di Amministrazione così nominato resterà in carica per un triennio e delibererà validamente, in ogni caso, con il voto favorevole di almeno tre consiglieri.
    </p>
<p>
      I fratelli Saleri, quali soci amministratori della società GIUSEPPE SALERI s.r.l., si impegnano altresì a fare il possibile, in buona fede, per:
    </p>
<blockquote>
<p>
        - adottare decisioni comuni in merito alla politica dei nuovi investimenti della società, nonché delle proposte relative all'acquisto o al realizzo di partecipazioni o di altri beni patrimoniali di rilevante entità;
      </p>
<p>
        - concordare una comune linea di condotta per la gestione dei beni di proprietà della società, ivi comprese le partecipazioni sociali;
      </p>
<p>
        - adottare decisioni comuni in merito a proposte di variazione dello statuto della società e, in genere, a proposte su argomenti di competenza dell'assemblea dei soci, sia in sede ordinaria che straordinaria;
      </p>
<p>
        - votare concordemente nelle assemblee di approvazione dei bilanci;
      </p>
<p>
        - concordare i compensi ai componenti del Consiglio di Amministrazione della società;
      </p>
<p>
        - designare di comune accordo i membri del Collegio Sindacale qualora sussistano le condizioni per la nomina di tale organo;
      </p>
<p>
        - concordare di comune accordo la stipula, da parte della società, di eventuali patti di sindacato relativi a società nel suo portafoglio.
      </p>
</blockquote>
<p>
      Gli aderenti si impegnano altresì a non ricoprire alcun ruolo operativo all'interno della società SABAF SPA, intendendosi per tale la qualifica di capo servizio nell'organigramma societario.
    </p>
<p>
      I contraenti si obbligano a non vendere le quote da essi possedute a terzi ed a non trattarne le vendita se non nei limiti di cui all'art. 6 dello Statuto Sociale. I sottoscrittori si danno reciprocamente atto che nelle deliberazioni relative al gradimento del potenziale cessionario delle quote di capitale offerte in vendita, l'aspirante cedente si astenga dal voto: in caso di
      parità di voti, prevarranno nell'ordine:
    </p>
<blockquote>
<p>
        a) Il voto dei consiglieri che non hanno sottoscritto il presente patto;
      </p>
<p>
        b) Il voto del consigliere più anziano tra coloro che non hanno sottoscritto il presente patto.
      </p>
</blockquote>
<p>
      Per quanto concerna le deliberazioni del Consiglio di Amministrazione relative al nominativo del potenziale cessionario delle quote indicato dal Consiglio di Amministrazione stesso, l'aspirante cedente potrà, se lo vorrà, partecipare alla votazione.
    </p>
<p>
      In ogni caso, il cedente avrà l'obbligo di ottenere, prima della vendita, l'adesione scritta dell'acquirente al presente patto parasociale. Resta inteso che la cessione delle quote in violazione della presente pattuizione sarà inefficace rispetto agli altri contraenti del patto di sindacato.
    </p>
<p>
      Qualora, per qualsivoglia ragione, sulla quota di taluno dei contraenti fosse costituito un vincolo, ovvero taluno di essi costituisse la quota in pegno, questi dovrà darne comunicazione immediata e comunque non oltre il termine di tre giorni agli altri contraenti. In ogni caso egli dovrà riservarsi il diritto di voto e continuare ad esercitarlo nel pieno rispetto delle
      pattuizioni contratte con il presente patto.
    </p>
<p>
      Se la società GIUSEPPE SALERI s.r.l. decidesse di aumentare il capitale sociale, i contraenti parteciperanno all'operazione di aumento in proporzione delle quote possedute; anche le quote di maggior partecipazione nel capitale sociale rimarranno comunque vincolate alle pattuizioni contenute nel presente patto. Se taluno dei contraenti non sottoscrivesse in tutto od in parte
      l'aumento di capitale sociale entro il termine previsto dalla deliberazione assembleare, tale aumento potrà essere sottoscritto dagli altri contraenti per quote proporzionali; in ogni caso i contraenti rimarranno vincolati al patto parasociale anche per il maggior capitale posseduto. Nel caso di aumento del capitale sociale e di mancato esercizio del diritto di opzione da parte dei
      contraenti, il capitale sociale non sottoscritto da questi potrà essere sottoscritto dai terzi che abbiano ottenuto il gradimento da parte del Consiglio di Amministrazione della Società e che abbiano previamente aderito al presente patto parasociale.
    </p>
<p>
      Le delibere di competenza dell'assemblea dei soci della GIUSEPPE SALERI s.r.l., sia in sede ordinaria che straordinaria, dovranno essere assunte con il voto favorevole di tanti soci che rappresentino almeno i (2/3) del capitale sociale; le delibere di competenza del Consiglio di Amministrazione dovranno essere assunte, in ogni caso, con il voto favorevole di almeno tre consiglieri fatta
      esclusione per quanto previsto al precedente punto l) in relazione alla clausola di gradimento.
    </p>
<p>
      Il ritardo nell'adempimento o la violazione di uno qualsiasi dei vincoli assunti con i presenti patti, ad esclusione di quelli di cui al seguente capoverso, comporterà il pagamento della somma, a titolo di penale di L 1.000.000.000 proporzionalmente ripartita a favore degli altri sottoscrittori del presente patto sulla base delle quote da ciascuno possedute. Le cessioni delle quote
      effettuate in violazione ai presenti patti e quindi dell'art. 6 dello statuto sociale comporteranno il pagamento di una somma a titolo di penale pari a 10% del valore di capitalizzazione in borsa delle azioni ordinarie SABAF SPA detenute complessivamente dalla GIUSEPPE SALERI s.r.l. alla data della violazione proporzionalmente ripartita a favore degli altri sottoscrittori del presente
      patto sulla base delle quote da ciascuno possedute <strong>.</strong>
</p>
<p>
      Il patto avrà efficacia fino allo scadere del terzo anno a decorrere dalla data di sottoscrizione e sarà rinnovato tacitamente di tre anni in tre anni salvo che una delle parti ne abbia dato disdetta almeno 12 mesi prima della scadenza. Se la disdetta riguarda più di un terzo (1/3) delle quote sociali, il patto diverrà inefficace per tutti i partecipanti.
    </p>
<p>
<strong>Deposito</strong>
</p>
<p>
      Il presente patto parasociale è depositato presso l'ufficio del registro delle imprese di Brescia.
    </p>
<p>
      31 ottobre 2000
    </p>
<p>
<b>[SA.1.00.1]