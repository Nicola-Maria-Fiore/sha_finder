/strong>
</p>
<hr/>
<strong>Avviso di scioglimento del patto parasociale pubblicato ai sensi dell’art. 131, comma 4, lett. b) del Regolamento Consob n. 11971/1999 del 14 maggio 1999 come successivamente modificato ed integrato (“Regolamento Emittenti”)</strong><br/>
<br/>
    Ai sensi dell’art. 131, comma 4, lett. b) del Regolamento Emittenti si comunica che in data 31 dicembre 2017 si è determinato lo scioglimento del patto parasociale stipulato in data 21 gennaio 2016, divenuto efficace in data 30 marzo 2016 (il “<strong>Patto</strong>”), tra Giuseppe Saleri S.a.p.A. (“<strong>Saleri</strong>”) e Quaestio Capital Management
    S.G.R. S.p.A., per conto del fondo ITALIAN GROWTH FUND, un comparto del fondo di investimento aperto QUAMVIS S.C.A., SICAV-FIS (“<strong>Quaestio</strong>”), avente ad oggetto azioni di Sabaf S.p.A. (“<strong>Sabaf</strong>” o la “<strong>Società</strong>”), per decorrenza dell’ultimo impegno previsto dal Patto, ossia l’impegno assunto da
    Quaestio, sino al 31 dicembre 2017, a non alienare le partecipazioni di Sabaf – acquisite con contratto di compravendita concluso con Saleri in data 21 gennaio 2016 ed eseguito il 30 marzo 2016.<br/>
<br/>
    Originariamente il Patto aveva ad oggetto complessive n. 5.850.003 azioni ordinarie della Società pari al 50,72% del capitale sociale di Sabaf e, a seguito della vendita da parte di Saleri del 6,5% del capitale sociale di Sabaf occorsa in data 15 dicembre 2017, risultavano apportate al Patto complessive n. 5.100.003 azioni di Sabaf, pari al 44,22% del capitale sociale della
    medesima.<br/>
<br/>
    Il presente avviso è pubblicato sul sito internet di Sabaf S.p.A. all’indirizzo www. sabaf.it, ove sono disponibili altresì le informazioni essenziali relative al Patto, ed è depositato presso il Registro delle Imprese di Brescia.<br/>
<br/>
    19 gennaio 2018 
    <p align="left">
<strong>[SA.4.18.1]