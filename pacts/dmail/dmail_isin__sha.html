/strong>
</p>
<hr/>
<p align="center">
<strong>DMAIL GROUP S.P.A.</strong>
</p>
<p>
<b>1. Premessa</b>
</p>
<p>
      In data 4 agosto 2006 Dmail e i Signori Giorgio Brojanigo e Paolo Chiaramida (i “<b>Venditori</b>” e, unitamente a Dmail, le “<b>Parti</b>”) hanno concluso un contratto di compravendita avente ad oggetto l’acquisto da parte di Dmail dai Venditori di quote aventi valore nominale complessivamente pari a Euro 5.202,00 (le “<b>Prime Quote</b>”),
      rappresentanti il 51% del capitale sociale di Bow.it S.r.l. con sede legale in Cernusco sul Naviglio (MI), Strada Statale Padana Superiore 8/a, capitale sociale di Euro 10.200,00, Codice Fiscale e numero di iscrizione al Registro delle Imprese di Milano, 129071001585 (“<b>Bow.it</b>”) ad un prezzo complessivamente pari a Euro 2.100.000,00, da corrispondersi in parte attraverso
      la cessione ai Venditori di n. 76.170 azioni proprie di Dmail (le “<b>Prime Azioni</b>”).  
    </p>
<p>
      Il trasferimento delle Prime Quote dai Venditori a Dmail e la cessione delle Prime Azioni da Dmail ai Venditori è avvenuta contestualmente alla sottoscrizione del contratto di compravendita, in data 4 agosto 2006.
    </p>
<p>
      Sempre in data 4 agosto 2006, Dmail e i Venditori hanno stipulato un contratto di opzione, in forza del quale i Venditori hanno concesso a Dmail e Dmail ha concesso ai Venditori, rispettivamente un diritto di opzione per l’acquisto (“<b>Call</b>”) e un diritto di opzione per la vendita (“<b>Put</b>”) delle rimanenti quote di proprietà dei Venditori, il cui
      valore nominale, complessivamente pari a Euro 4.998,00, corrisponde al 49% del capitale sociale di Bow.it (le “<b>Seconde Quote</b>”).  
    </p>
<p>
      Il contratto di opzione stabilisce che, ove la Put o la Call venissero esercitate, sarebbe facoltà rispettivamente dei Venditori e di Dmail, decidere che parte del prezzo per l’acquisto delle Seconde Quote - da determinarsi, sulla base dei risultati economici realizzati da Bow.it sino a quel momento - possa essere corrisposto mediante cessione di azioni di Dmail di valore
      corrispondente, il cui numero non è, alla data odierna, determinabile (le “<b>Seconde Azioni</b>”).  
    </p>
<p>
      Il contratto di opzione prevede inoltre la facoltà per i Venditori di trasferire le Seconde Quote a una società che sarà costituita al mero scopo di detenere la partecipazione in Bow.it e interamente posseduta dagli stessi Venditori (la “<b>NewCo</b>”) a condizione che la stessa aderisca con effetto immediato al contratto di opzione, assumendo in solido con i
      Venditori tutti gli obblighi in forza dello stesso derivanti a loro carico.
    </p>
<p>
      Sempre in data 4 agosto 2006 Dmail e i Venditori hanno concluso un accordo di lock up avente ad oggetto le Prime Azioni e le Seconde Azioni (l’“<b>Accordo di Lock Up</b>”).
    </p>
<p>
      Le Parti hanno previsto l’impegno dei Venditori, in caso di cessione delle Seconde Quote a Newco, a far sì quest’ultima aderisca, con effetto immediato all’Accordo di Lock Up, assumendo in solido con i Venditori tutti gli obblighi dallo stesso derivanti a loro carico.  
    </p>
<p>
<b>2. Tipo di accordo  </b>
</p>
<p>
      Le pattuizioni parasociali contenute nell’Accordo di Lock Up sono riconducibili ad un sindacato di blocco a norma dell’art. 122 TUF, comma 5, lett. b).  
    </p>
<p>
<b>3. Strumenti finanziari oggetto dell’Accordo di Lock Up.  </b>
</p>
<p>
      Oggetto dell’Accordo di Lock Up sono:  
    </p>
<p>
      A) le Prime Azioni, ovvero, la somma fra: (i) le n. [38.085] azioni ordinarie di Dmail attualmente possedute dal Signor Giorgio Brojanigo, corrispondenti allo [0,497] % del capitale sociale di Dmail e le (ii) n. [38.085] azioni ordinarie di Dmail attualmente possedute dal Signor Paolo Chiaramida, corrispondenti allo [0,497]