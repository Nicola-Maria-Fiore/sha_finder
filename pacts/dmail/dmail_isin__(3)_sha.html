/b>
</p>
<hr/>
<p align="center">
<strong>DMAIL GROUP S.P.A.</strong>
</p>
<p>
<strong>1. Premessa</strong>
</p>
<p>
      In data 4 agosto 2006 Dmail e i Signori Giorgio Brojanigo e Paolo Chiaramida (i "<strong>Venditori</strong>" e, unitamente a Dmail, le "<strong>Parti</strong>") hanno concluso un contratto di compravendita avente ad oggetto l’acquisto da parte di Dmail dai Venditori di quote aventi valore nominale complessivamente pari a Euro 5.202,00 (le "<strong>Prime
      Quote</strong>"), rappresentanti il 51% del capitale sociale di Bow.it S.r.l. con sede legale in Cernusco sul Naviglio (MI), Strada Statale Padana Superiore 8/a, capitale sociale di Euro 10.200,00, Codice Fiscale e numero di iscrizione al Registro delle Imprese di Milano, 129071001585 ("<strong>Bow.it</strong>") ad un prezzo complessivamente pari a Euro 2.100.000,00, da
      corrispondersi in parte attraverso la cessione ai Venditori di n. 76.170 azioni proprie di Dmail (le "<strong>Prime Azioni</strong>").
    </p>
<p>
      Il trasferimento delle Prime Quote dai Venditori a Dmail e la cessione delle Prime Azioni da Dmail ai Venditori è avvenuta contestualmente alla sottoscrizione del contratto di compravendita, in data 4 agosto 2006.
    </p>
<p>
      Sempre in data 4 agosto 2006, Dmail e i Venditori hanno stipulato un contratto di opzione, in forza del quale i Venditori hanno concesso a Dmail e Dmail ha concesso ai Venditori, rispettivamente un diritto di opzione per l’acquisto ("Call") e un diritto di opzione per la vendita ("<strong>Put</strong>") delle rimanenti quote di proprietà dei Venditori, il cui
      valore nominale, complessivamente pari a Euro 4.998,00, corrisponde al 49% del capitale sociale di Bow.it (le "<strong>Seconde Quote</strong>").
    </p>
<p>
      Il contratto di opzione stabilisce che, ove la Put o la Call venissero esercitate, sarebbe facoltà rispettivamente dei Venditori e di Dmail, decidere che parte del prezzo per l’acquisto delle Seconde Quote - da determinarsi, sulla base dei risultati economici realizzati da Bow.it sino a quel momento - possa essere corrisposto mediante cessione di azioni di Dmail di valore
      corrispondente, il cui numero non è, alla data odierna, determinabile (le "<strong>Seconde Azioni</strong>").
    </p>
<p>
      Il contratto di opzione prevede inoltre la facoltà per i Venditori di trasferire le Seconde Quote a una società che sarà costituita al mero scopo di detenere la partecipazione in Bow.it e interamente posseduta dagli stessi Venditori (la "<strong>NewCo</strong>") a condizione che la stessa aderisca con effetto immediato al contratto di opzione, assumendo in solido
      con i Venditori tutti gli obblighi in forza dello stesso derivanti a loro carico.
    </p>
<p>
      Sempre in data 4 agosto 2006 Dmail e i Venditori hanno concluso un accordo di lock up avente ad oggetto le Prime Azioni e le Seconde Azioni (l’"<strong>Accordo di Lock Up</strong>").
    </p>
<p>
      Le Parti hanno previsto l’impegno dei Venditori, in caso di cessione delle Seconde Quote a Newco, a far sì quest’ultima aderisca, con effetto immediato all’Accordo di Lock Up, assumendo in solido con i Venditori tutti gli obblighi dallo stesso derivanti a loro carico.
    </p>
<p>
<u><strong>Si segnala che in data 4 febbraio 2008 è scaduto il termine di durata dell’Accordo di Lock Up (18 mesi decorrenti dalla data di sottoscrizione) sulle Prime Azioni di proprietà dei Venditori.</strong></u>
</p>
<p>
      2. Tipo di accordoLe pattuizioni parasociali contenute nell’Accordo di Lock Up sono riconducibili ad un sindacato di blocco a norma dell’art. 122 TUF, comma 5, lett. b).3. Strumenti finanziari oggetto dell’Accordo di Lock Up.
    </p>
<p>
      Oggetto dell’Accordo di Lock Up sono:
    </p>
<p>
      a) le Prime Azioni, ovvero, la somma fra: <i>(i)</i> le n. [38.085] azioni ordinarie di Dmail attualmente possedute dal Signor Giorgio Brojanigo, corrispondenti allo [0,497] % del capitale sociale di Dmail e le <i>(ii)</i> n. [38.085] azioni ordinarie di Dmail attualmente possedute dal Signor Paolo Chiaramida, corrispondenti allo [0,497]