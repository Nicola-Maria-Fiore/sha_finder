/b>
</p>
<hr/>
<p align="center">
<strong>Estratto dell'accordo relativo alla partecipazione al capitale delle società</strong>
</p>
<p align="center">
<strong>EUPHON S.P.A. e LUPO S.P.A.</strong>
</p>
<p align="left">
<strong>Premesso che</strong>
</p>
<p>
<strong>(a)</strong> in data 24 marzo 2004 Lupo S.p.A., con sede legale in Milano, via San Paolo n. 7, iscritta al Registro delle Imprese di Milano al n. 04153790961 ( <strong>"Lupo S.p.A."</strong> ) ha acquistato da Gulos Investments BV, dal signor Giancarlo Rocchietti e dal signor Roberto Rocchietti una partecipazione pari al 41% nel capitale sociale della società Euphon
      S.p.A., con sede legale in Torino, Via Paolo Veronese n. 243, iscritta nel Registro delle Imprese di Torino (n. iscr., C.F. e P. IVA 04500270014), capitale sociale di Euro 2.380.000,00, rappresentato da n. 4.760.000 azioni ordinarie del valore nominale di Euro 0,50, quotate nel Nuovo Mercato organizzato e gestito da Borsa Italiana S.p.A. ( <strong>"Euphon"</strong> );
    </p>
<p>
<strong>(b)</strong> a seguito dell'acquisizione della partecipazione di cui sopra, ai sensi e per gli effetti dell'articolo 106 del D.lgs. 58/1998 , Lupo S.p.A. è tenuta a promuovere, secondo i termini e le modalità ivi previsti, un'offerta pubblica di acquisto (di seguito, per brevità, anche <strong>"OPA"</strong> ) sulla totalità delle azioni
      ordinarie Euphon che non risultano nella sua titolarità;
    </p>
<p>
<strong>(c)</strong> Lupo S.p.A. è partecipata al 98,5% dal Fondo comune di investimento mobiliare di tipo chiuso, riservato ad investitori qualificati, denominato BS Investimenti IV (il <strong>"Fondo BS"</strong> ) istituito e gestito da BS Investimenti SGR S.p.A. ( <strong>"BS Investimenti"</strong> ) e, per il restante 1,5% del capitale sociale, da BS Private
      Equity S.p.A. ( <strong>"BS Private"</strong> ). BS Investimenti è controllata da BS Private il cui capitale sociale è ripartito tra cinque persone fisiche nessuna delle quali, individualmente o congiuntamente, esercita il controllo di BS Private. Le quote del Fondo BS sono interamente sottoscritte da Italian Private Equity Fund IV L. P. <strong>,</strong> una
      <em>limited partnership</em> di diritto inglese, i cui sottoscrittori sono investitori istituzionali e professionali di diversa nazionalità, tra cui fondi di fondi, fondi pensione, banche e società di assicurazione. <em>General partner</em> , e titolare dei poteri di gestione, di Italian Private Equity Fund IV L.P., è la società BS Investments 2 Ltd., a sua volta
      controllata in via esclusiva da BS Private;
    </p>
<p>
<strong>(d)</strong> in data 24 marzo 2004 Lupo S.p.A. ha sottoscritto con il signor Enzo Badalotti, un contratto avente ad oggetto l'acquisto da parte di quest'ultimo al prezzo per azione di Euro 8 e ai termini e alle condizioni ivi indicati, di n. 47.600 azioni ordinarie Euphon, rappresentative di una partecipazione pari all'1% del capitale sociale di quest'ultima, nei 15
      giorni lavorativi successivi alla data in cui avrà luogo il pagamento del corrispettivo dell'OPA ovvero, qualora successivamente all'OPA Lupo S.p.A. fosse tenuta a promuovere un'offerta pubblica residuale ai sensi dell'articolo 108 del D.lgs. 58/1998, nei 15 giorni lavorativi successivi alla data in cui avrà luogo il pagamento del corrispettivo della predetta
      offerta residuale da parte di Lupo S.p.A..
    </p>
<p>
<strong>(e)</strong> nell'accordo richiamato alla precedente premessa (d) Lupo S.p.A. ha concesso al signor Enzo Badalotti un'opzione per acquistare dalla stessa Lupo S.p.A. un numero massimo di azioni Euphon pari al 2% del capitale sociale di quest'ultima alla data di sottoscrizione dell'accordo in questione, al prezzo di Euro 8,40 per azione; l'esercizio della predetta
      opzione da parte del signor Enzo Badalotti è subordinato a talune condizioni tra cui, in particolare, la realizzazione di determinati ritorni sull'investimento da parte di Lupo S.p.A. o del Fondo BS. L'accordo prevede, inoltre, la concessione a favore del signor Enzo Badalotti, di talune opzioni put aventi ad oggetto le azioni Euphon nella titolarità di quest'ultimo
      esercitabili nei confronti di Lupo S.p.A. in caso di cessione di determinati quantitativi di azioni Euphon o di azioni Lupo S.p.A., rispettivamente da parte di quest'ultima o del Fondo BS ovvero in caso di mancata rinomina del signor Enzo Badalotti alla carica di amministratore delegato di Euphon successivamente all'approvazione del bilancio 2006 di Euphon S.p.A., semprechè
      Lupo S.p.A. a tale data risulti ancora azionista di Euphon S.p.A.. L'accordo prevede infine un'opzione call a favore di Lupo S.p.A. su azioni Euphon nella titolarità del signor Enzo Badalotti esercitabile nei confronti di quest'ultimo in caso di cessione di determinati quantitativi di azioni Euphon da parte della stessa Lupo S.p.A..
    </p>
<p align="center">
<strong>si comunica che</strong>
</p>
<p>
      sempre in data 24 marzo 2004, Lupo S.p.A., BS Investimenti (per conto del Fondo BS) ed il signor Enzo Badalotti (congiuntamente, anche le <strong>"Parti"</strong> ) hanno sottoscritto un patto parasociale (il <strong>"Patto"</strong> ) relativo ad Euphon e a Lupo S.p.A.. Si specifica che gli impegni assunti da BS Investimenti (per conto del Fondo BS) nel Patto riguardano
      solo talune disposizioni contenute nel Patto stesso e infra descritte al punto 1 (Soggetti aderenti al Patto e azioni conferite), al punto 2.5 (Opzione Go Along), al punto 3 (Durata del Patto), al punto 4 (Subingresso nel Patto) e al punto 5 (Eventuali controversie).
    </p>
<p>
      Si riportano di seguito, per estratto, gli elementi essenziali del Patto, nonché le principali pattuizioni contenute nello stesso.
    </p>
<p>
<strong>1. Soggetti aderenti al Patto e azioni conferite</strong>
</p>
<p>
      Il Patto ha ad oggetto n. 5.417.500 azioni Lupo S.p.A., rappresentative del 98,5% del capitale sociale di quest'ultima, nella titolarità del Fondo BS, nonchè, alla data odierna, complessive n. 1.904.000 azioni Euphon nella titolarità di Lupo S.p.A.. Successivamente all'acquisto da parte del signor Enzo Badalotti da Lupo S.p.A. delle n. 47.600 azioni Euphon in
      esecuzione dell'accordo di cui alla precedente premessa (d), il Patto avrà ad oggetto le azioni Euphon indicate nella colonna 2 della tabella che segue, mentre nelle colonne 3 e 4 sono rispettivamente indicate la percentuale da queste rappresentata rispetto al numero totale delle azioni oggetto dell'accordo e al numero totale di azioni Euphon emesse alla data odierna (le "
      <strong>Azioni Conferite</strong> ").
    </p>
<table cellpadding="2" class="resultTable2" width="100%">
<tr valign="top">
<td class="resultTD2">
           
        </td>
<td class="resultTD2">
<strong>n. Azioni Conferite</strong>
</td>
<td class="resultTD2">
<strong>% sul totale delle Azioni Conferite</strong>
</td>
<td class="resultTD2">
<strong>% sul capitale di Euphon</strong>
</td>
</tr>
<tr valign="top">
<td class="resultTD2">
<p align="left">
            Lupo S.p.A.
          </p>
</td>
<td class="resultTD2">
<p align="right">
            1.904.000
          </p>
</td>
<td class="resultTD2">
<p align="right">
            97,56%
          </p>
</td>
<td class="resultTD2">
<p align="right">
            40,00%
          </p>
</td>
</tr>
<tr valign="top">
<td class="resultTD2">
<p align="left">
            Enzo Badalotti
          </p>
</td>
<td class="resultTD2">
<p align="right">
            47.600
          </p>
</td>
<td class="resultTD2">
<p align="right">
            2,44%
          </p>
</td>
<td class="resultTD2">
<p align="right">
            1,00%
          </p>
</td>
</tr>
<tr valign="top">
<td class="resultTD2">
<p align="left">
<strong>Totale</strong>
</p>
</td>
<td class="resultTD2">
<p align="right">
<strong>1.951.600</strong>
</p>
</td>
<td class="resultTD2">
<p align="right">
            100%
          </p>
</td>
<td class="resultTD2">
<p align="right">
<strong>41,00%</strong>
</p>
</td>
</tr>
</table>
<p>
      In virtù del presente Patto nessuna delle Parti esercita il controllo di Euphon. Si segnala, peraltro, che alla luce della attuale composizione azionaria di Euphon, Lupo S.p.A. ritiene di poter disporre, ai sensi dell'articolo 2359, comma primo, n. 2 cod. civ. e dell'art. 93 D.lgs. 58/1998, di voti sufficienti per esercitare un'influenza dominante nell'assemblea
      ordinaria di Euphon. Si evidenzia altresì che per effetto degli impegni di voto assunti dai signori Rocchietti nel patto con questi ultimi stipulato da Lupo S.p.A. in data 10 gennaio 2004 (patto divenuto efficace in data 24 marzo 2004 e pubblicato per estratto in data 20 gennaio 2004 sui quotidiani Il Sole 24 Ore, Milano Finanza e Finanza &amp; Mercati) Lupo S.p.A. dispone
      singolarmente, ai sensi dell'art. 93 del D.lgs. 58/1998, della maggioranza assoluta dei diritti di voto esercitabili nell'assemblea ordinaria di Euphon.
    </p>
<p>
<strong>2. Contenuto del Patto</strong>
</p>
<p>
<strong>2.1 <u>Nomina del signor Enzo Badalotti quale amministratore delegato di Euphon</u></strong>
</p>
<p>
      Lupo S.p.A. si è impegnata a votare nelle assemblee di Euphon affinché il signor Enzo Badalotti sia nominato consigliere di amministrazione di Euphon sino all'approvazione da parte dell'assemblea del bilancio di Euphon relativo all'esercizio 2006 e a fare in modo che lo stesso consiglio di amministrazione di Euphon deliberi la nomina del signor Enzo Badalotti ad
      amministratore delegato.
    </p>
<p>
      Gli impegni di Lupo S.p.A. relativi alla nomina del signor Enzo Badalotti verranno meno nelle ipotesi di decadenza dalla carica, revoca per giusta causa, dimissioni senza giusta causa, violazione di alcuni impegni assunti nel Patto.
    </p>
<p>
      Lupo S.p.A. si è inoltre impegnata a fare in modo che il consiglio di amministrazione di Euphon, nell'ambito dell'emolumento complessivo deliberato dall'assemblea dei soci di Euphon per il consiglio di amministrazione, attribuisca al signor Enzo Badalotti un compenso annuo lordo pari a Euro 280.000,00, oltre ad una serie di <em>fringe benefits</em> , nonché un compenso
      variabile che sarà rapportato al raggiungimento degli obiettivi di budget annuali che saranno di volta in volta approvati dal consiglio di amministrazione di Euphon (tra i quali particolare rilievo dovrà essere attribuito a quelli relativi all'EBITDA consolidato e alla posizione finanziaria netta consolidata). Tale remunerazione variabile, al lordo delle ritenute di legge,
      sarà pari a massimi Euro 120.000 (centoventimila) per l'esercizio che chiuderà al 31 dicembre 2004, a massimi Euro 150.000 (centocinquantamila) per l'esercizio che chiuderà al 31 dicembre 2005 e a massimi euro 180.000 (centottantamila) per l'esercizio che chiuderà al 31 dicembre 2006.
    </p>
<p>
<strong>2.1.1 <u>Impegni di stabilità del signor Enzo Badalotti</u></strong>
</p>
<p>
      Il signor Enzo Badalotti si è impegnato ad accettare ed a mantenere sino all'approvazione, da parte dell'assemblea di Euphon del bilancio di quest'ultima relativo all'esercizio 2006, le cariche di amministratore delegato e di consigliere di amministrazione che gli verranno attribuite in Euphon, fermo in ogni caso restando che le eventuali dimissioni del signor Enzo
      Badalotti dalla carica di amministratore delegato di Euphon non costituiranno un suo inadempimento agli impegni di stabilità dal medesimo assunti qualora: (a) sia nominata amministratore delegato di Euphon una persona diversa dal signor Enzo Badalotti ovvero siano attribuiti ad altro consigliere di amministrazione di Euphon, senza il consenso del signor Enzo Badalotti, poteri
      sostanzialmente analoghi a quelli attribuiti a quest'ultimo ovvero (b) siano modificati, senza il consenso del signor Enzo Badalotti, i poteri a quest'ultimo attribuiti ovvero (c) sia nominato, senza il consenso del signor Enzo Badalotti, un direttore generale di Euphon con poteri sostanzialmente analoghi a quelli attribuiti a quest'ultimo.
    </p>
<p>
<strong>2.2 <u>Piano di Stock Option</u></strong>
</p>
<p>
      Lupo S.p.A. si è impegnata altresì a fare in modo che l'assemblea degli azionisti di Euphon sia convocata non più tardi del 31 luglio 2004 per deliberare un aumento di capitale di Euphon con esclusione del diritto di opzione al servizio di un piano di stock option riservato al signor Enzo Badalotti nella sua qualità di amministratore delegato di Euphon (il
      <strong>"Piano"</strong> ). Il suddetto aumento di capitale, che Lupo S.p.A. si è impegnata a votare favorevolmente nella predetta assemblea, avrà per oggetto un numero massimo di 250.000 azioni ordinarie Euphon, pari al 5% del capitale sociale di quest'ultima post aumento. Tali azioni, alle condizioni stabilite nel regolamento del suddetto Piano, potranno essere
      sottoscritte dal signor Enzo Badalotti ad un prezzo per azione pari al maggiore tra: (i) la media aritmetica dei prezzi ufficiali registrati dalle azioni ordinarie Euphon sul Nuovo Mercato nel mese precedente l'attribuzione delle opzioni da parte del consiglio di amministrazione al signor Enzo Badalotti; (ii) il prezzo che sarà determinato dall'assemblea degli azionisti Euphon
      in conformità alle disposizioni dell'articolo 2441 cod. civ. e (iii) Euro 8,40.
    </p>
<p>
      Il quantitativo di opzioni esercitabili dal signor Enzo Badalotti (coincidente con il numero di azioni rivenienti dall'aumento di capitale in questione) sarà assegnato in un'unica soluzione al signor Enzo Badalotti ma sarà suddiviso in tre tranche di opzioni, la prima avente ad oggetto numero 100.000 azioni Euphon, la seconda e la terza aventi ciascuna ad oggetto numero
      75.000 azioni Euphon. Le predette opzioni saranno esercitabili nei periodi fissati dal regolamento del Piano ma comunque: (i) quanto alla prima tranche non prima che siano decorsi 365 giorni di calendario dalla data di assegnazione delle opzioni al signor Enzo Badalotti; (ii) quanto alla seconda tranche e alla terza tranche non prima che siano decorsi, rispettivamente, 730 giorni e 1.095
      giorni di calendario dalla predetta data di assegnazione.
    </p>
<p>
      Le opzioni di ciascuna tranche potranno comunque essere esercitate, sussistendone le condizioni, entro il 30 giugno 2012, ma fermo restando che il regolamento del Piano prevederà che il Signor Enzo Badalotti nell'arco di 365 giorni di calendario non possa sottoscrivere un numero di azioni Euphon rappresentative di più del 2% del capitale sociale di quest'ultima. Il
      regolamento del Piano prevederà, tuttavia, che l'esercizio delle opzioni da parte del signor Enzo Badalotti possa avvenire cumulativamente per la totalità delle opzioni oggetto delle tre tranche, anche antecedentemente ai periodi di esercizio sopra indicati per ciascuna tranche, nell'ipotesi di mutamento del controllo di Euphon ai sensi dell'articolo 93 del D.Lgs
      58/1998 rispetto alla situazione esistente alla data di approvazione del Piano, ovvero in caso dovesse essere promossa da un soggetto diverso da Lupo S.p.A. una offerta pubblica di acquisto o scambio, volontaria o obbligatoria, ai sensi degli articoli 102, 106 o 107 del D.lgs. 58/1998 sulle azioni Euphon.
    </p>
<p>
      In tutte le ipotesi sopra indicate le opzioni potranno essere esercitate dal signor Enzo Badalotti solo ed esclusivamente a condizione che alla data di esercizio egli rivesta la carica di amministratore delegato di Euphon ovvero, qualora il suddetto esercizio dovesse intervenire in un periodo successivo all'approvazione assembleare del bilancio Euphon al 31 dicembre 2006 e il signor
      Enzo Badalotti non fosse stato nel frattempo riconfermato nella carica, a condizione che il signor Enzo Badalotti abbia rivestito la carica di amministratore delegato sino alla data di approvazione del predetto bilancio Euphon. Il signor Enzo Badalotti manterrà inoltre il diritto all'esercizio delle opzioni nelle ipotesi in cui la sua cessazione dalla carica di amministratore
      delegato di Euphon sia dipesa da una revoca senza giusta causa o da sue dimissioni assistite da giusta causa.
    </p>
<p>
<strong>2.2.1 <u>Penale</u></strong>
</p>
<p>
      In caso di violazione di uno o più degli impegni di cui al precedente punto 2.2 Lupo S.p.A. sarà tenuta a versare al signor Enzo Badalotti, a titolo di penale, un importo complessivo pari ad Euro 1.500.000.
    </p>
<p>
<strong>2.3 <u>Limitazioni all'acquisto di azioni Euphon da parte del signor Enzo Badalotti</u></strong>
</p>
<p>
      Per tutta la durata del Patto, il signor Enzo Badalotti si è impegnato a non porre in essere, direttamente, indirettamente o per interposta persona o tramite società fiduciaria o società direttamente o indirettamente controllata, alcuna operazione che sia idonea a modificare i termini dell'OPA o, anche successivamente a questa, che sia idonea a integrare i presupposti per
      il lancio da parte di Lupo S.p.A. di un'offerta pubblica di acquisto obbligatoria sulle azioni Euphon ai sensi delle applicabili disposizioni legislative e regolamentari. Salvi gli acquisti di azioni Euphon che il signor Enzo Badalotti dovesse effettuare direttamente da Lupo S.p.A. o mediante sottoscrizione delle azioni rivenienti dal Piano o rivenienti da aumenti di capitale riservati
      in opzione ai soci, il signor Enzo Badalotti si è impegnato, in ogni caso, per tutta la durata del Patto, a non acquistare o sottoscrivere, direttamente, indirettamente o per interposta persona o tramite società fiduciaria o società direttamente o indirettamente controllata, sul mercato, fuori mercato o sul mercato dei blocchi, azioni Euphon o qualsiasi strumento finanziario
      che possa essere convertito o che dia comunque diritto a sottoscrivere o acquistare una partecipazione nel capitale di Euphon, né a stipulare qualunque accordo, scritto o orale, mediante il quale sia riconosciuto al signor Enzo Badalotti il diritto di acquistare azioni Euphon o qualsiasi strumento finanziario che possa essere convertito o che dia comunque diritto a sottoscrivere o
      acquistare una partecipazione nel capitale di Euphon.
    </p>
<p>
      Il signor Enzo Badalotti si è altresì impegnato, per tutta la durata del Patto, a promuovere a sue esclusive cure e spese, con conseguente liberazione dall'obbligo solidale di Lupo S.p.A., l'eventuale offerta pubblica di acquisto obbligatoria che dovesse essere promossa ai sensi delle applicabili disposizioni legislative e regolamentari qualora il signor Enzo Badalotti si
      rendesse inadempiente ai sopra descritti impegni.
    </p>
<p>
<strong>2.3.1 <u>Obblighi di indennizzo e manleva</u></strong>
</p>
<p>
      Il signor Enzo Badalotti si è obbligato a tenere indenne e manlevata Lupo S.p.A. da ogni e qualsivoglia conseguenza pregiudizievole che dovesse derivare in capo a Lupo S.p.A. per effetto dell'inadempimento, da parte del signor Enzo Badalotti degli impegni di cui al precedente punto 2.3.
    </p>
<p>
<strong>2.4 <u>Impegni di lock up del signor Enzo Badalotti</u></strong>
</p>
<p>
      Il signor Enzo Badalotti, per tutta la durata del Patto, ovvero sino a quando la partecipazione detenuta direttamente o indirettamente da Lupo S.p.A. in Euphon non si riduca al di sotto del 30% del capitale sociale sottoscritto e versato di volta in volta di Euphon, si è impegnato: <strong>(a)</strong> a non trasferire, anche solo in parte, le azioni Euphon che dovessero di volta in
      volta risultare nella sua titolarità (le <strong>"Azioni Euphon"</strong> ); <strong>(b)</strong> a non concludere preliminari di vendita, cedere o concedere opzioni o diritti per l'acquisto delle Azioni Euphon, a non sottoscrivere contratti di swap o altri accordi di qualsiasi natura con cui venga anche soltanto finanziariamente trasferita la titolarità di tutte o
      parte delle Azioni Euphon (indipendentemente dal fatto che le operazioni sopra descritte debbano essere liquidate mediante consegna degli strumenti finanziari sopra menzionati, per contanti o in altro modo); <strong>(c)</strong> ad astenersi dal porre in essere qualunque negozio che possa determinare, direttamente o indirettamente, il trasferimento del diritto di voto sulle Azioni Euphon, a
      non costituire in pegno o concedere usufrutto e comunque a mantenere le anzidette azioni libere da ogni vincolo, gravame, diritto di terzi che ne limiti la piena disponibilità o l'esercizio del diritto di voto e, più in generale, ad astenersi dal porre in essere qualunque iniziativa che possa produrre l'effetto, diretto o indiretto, di far venir meno, in tutto o in parte,
      la sua titolarità delle Azioni Euphon. Tutto quanto precede in ogni caso fatte comunque salve eventuali cessioni di azioni Euphon a Lupo S.p.A. da parte del signor Enzo Badalotti o di vendite conseguenti all'esercizio da parte di quest'ultimo dell'Opzione Go Along (come infra definita).
    </p>
<p>
      Ai fini del Patto con il termine "trasferimento" deve intendersi qualsiasi negozio, anche a titolo gratuito (ivi inclusi pertanto a titolo esemplificativo: vendita, donazione, permuta, prestito, conferimento in società, usufrutto, ecc.), in virtù del quale si consegua direttamente o indirettamente il risultato del trasferimento a terzi della proprietà, della nuda
      proprietà o del diritto di voto delle Azioni Euphon, fatti salvi i trasferimenti <em>mortis causa</em> .
    </p>
<p>
      A parziale deroga di quanto precede le Parti hanno pattuito che gli impegni di lock up del signor Enzo Badalotti cesseranno di avere efficacia nell'ipotesi in cui quest'ultimo venisse revocato dalla carica di amministratore di Euphon e tale revoca non fosse assistita da una giusta causa ai sensi dell'articolo 2383, terzo comma, cod. civ., ovvero in caso di dimissioni del signor
      Enzo Badalotti che siano diretta conseguenza di una delle ipotesi contemplate al precedente punto 2.1.1.
    </p>
<p>
<strong>2.4.1 <u>Modalità di vendita delle Azioni Euphon</u></strong>
</p>
<p>
      In ogni caso la vendita delle Azioni Euphon in relazione alle quali vengano meno gli impegni di cui al precedente punto 2.4, dovrà avvenire solo ed esclusivamente: <strong>(a)</strong> mediante contrattazioni in Borsa, purché in ciascun giorno di Borsa aperta le vendite non avvengano in misura superiore al 25% dei quantitativi complessivi di azioni ordinarie Euphon trattati nel
      giorno di Borsa aperta precedente, quali riportati ne Il Sole 24 Ore o, in difetto, comunque resi noti da Borsa Italiana S.p.A.; <strong>(b)</strong> mediante contrattazioni fuori Borsa, anche di quantitativi di azioni superiori a quelli indicati alla precedente lettera (a), purché tali operazioni transitino ai "blocchi" ed il prezzo di vendita pattuito non sia inferiore di
      oltre il 5% al "prezzo di riferimento" del giorno di Borsa aperta precedente quale riportato ne Il Sole 24 Ore o, in difetto, comunque reso noto da Borsa Italiana S.p.A.
    </p>
<p>
<strong>2.4.2 <u>Penali</u></strong>
</p>
<p>
      In caso di violazione di uno o più degli impegni previsti dai punti 2.4 e 2.4.1, il signor Enzo Badalotti sarà tenuto a versare a Lupo S.p.A., ai sensi e per gli effetti dell'art 1382 cod. civ. e per ogni violazione, una penale pari a 5 (cinque) volte il valore di ciascuna Azione Euphon trasferita in violazione dei predetti impegni.
    </p>
<p>
      Ai fini del calcolo della penale il "valore" di ciascuna Azione Euphon sarà pari alla media aritmetica dei prezzi ufficiali di Borsa nei 30 giorni di Borsa aperta precedenti la data di trasferimento da parte del signor Enzo Badalotti.
    </p>
<p>
<strong>2.5 <u>Opzione Go Along</u></strong>
</p>
<p>
      Qualora nel periodo di vigenza del Patto Lupo S.p.A. ovvero il Fondo BS intendessero vendere, in tutto o in parte, a terzi - diversi da società controllate o controllanti, dirette o indirette, di Lupo S.p.A. ovvero diversi da fondi gestiti da BS Investimenti - la partecipazione rispettivamente detenuta da Lupo S.p.A. nel capitale sociale di Euphon (la <strong>"Vendita delle Azioni
      Euphon"</strong> ) o quella detenuta dal Fondo BS in Lupo S.p.A. (la <strong>"Vendita delle Azioni Lupo"</strong> ), il signor Enzo Badalotti avrà diritto di vendere al candidato acquirente (l' <strong>"Opzione Go Along"</strong> ), congiuntamente a Lupo S.p.A. in caso di Vendita delle Azioni Euphon ovvero congiuntamente al Fondo BS in caso di Vendita delle
      Azioni Lupo e subordinatamente all'effettiva esecuzione della vendita, una percentuale di tutte le azioni Euphon di proprietà a quella data del signor Enzo Badalotti corrispondente: <strong>(a)</strong> nel caso di Vendita delle Azioni Euphon alla percentuale rappresentata dalle azioni oggetto della cessione al terzo acquirente da parte di Lupo S.p.A. rispetto all'intera
      partecipazione complessivamente da quest'ultima detenuta in Euphon immediatamente prima della anzidetta cessione ovvero <strong>(b)</strong> nel caso di Vendita delle Azioni Lupo alla percentuale rappresentata dalle azioni oggetto della cessione al terzo acquirente da parte del Fondo BS rispetto all'intera partecipazione complessivamente da quest'ultimo detenuta in Lupo S.p.A.
      immediatamente prima della anzidetta cessione.
    </p>
<p>
      A parziale deroga di quanto precede le Parti hanno convenuto che la percentuale di azioni che il signor Enzo Badalotti avrà diritto di vendere sarà calcolata, di volta in volta, tenendo conto non solo delle azioni Euphon effettivamente nella titolarità del signor Enzo Badalotti alla data di esercizio dell'Opzione Go Along ma, anche, della totalità delle azioni Euphon
      oggetto del Piano che, alla medesima data, non siano state ancora sottoscritte dal signor Enzo Badalotti a prescindere dalla circostanza che in base al regolamento del Piano il signor Enzo Badalotti avesse o meno maturato il relativo diritto alla sottoscrizione, nonchè della totalità delle azioni Euphon oggetto di opzioni di acquisto concesse da Lupo S.p.A. al signor Enzo
      Badalotti, che, alla data di esercizio dell'Opzione Go Along, quest'ultimo abbia diritto di esercitare nei confronti di Lupo S.p.A..
    </p>
<p>
      In caso di Vendita delle Azioni Euphon la cessione al terzo acquirente da parte del signor Enzo Badalotti avverrà ad un prezzo per azione corrispondente a quello effettivamente riconosciuto a Lupo S.p.A. ed ai medesimi termini e condizioni da quest'ultima pattuiti con l'acquirente. In caso di Vendita delle Azioni Lupo la cessione al terzo da parte del signor Enzo Badalotti
      avverrà, ai medesimi termini e condizioni pattuiti dal Fondo BS con il terzo acquirente, ad un prezzo per azione determinato dividendo il prezzo complessivo effettivamente riconosciuto al Fondo BS a fronte della Vendita delle Azioni Lupo per il numero di azioni Euphon rappresentative della percentuale del capitale sociale di quest'ultima corrispondente alla percentuale che si
      ottiene moltiplicando la frazione del capitale sociale di Lupo S.p.A. oggetto di cessione da parte del Fondo BS alla data di esercizio dell'Opzione Go Along, per la frazione del capitale sociale di Euphon detenuta da Lupo S.p.A. a tale data.
    </p>
<p>
      Con riferimento alla Vendita delle Azioni Euphon le Parti hanno convenuto che sino a quando non intervenisse l'eventuale revoca della quotazione delle azioni Euphon dal Nuovo Mercato gestito ed organizzato dalla Borsa Italiana S.p.A., l'Opzione Go Along potrà essere esercitata dal signor Enzo Badalotti solo ed esclusivamente qualora la vendita di azioni Euphon da parte di Lupo
      S.p.A. avvenga mediante operazioni fuori Borsa ovvero tramite operazioni che transitino ai blocchi e sempre che il signor Enzo Badalotti non si sia nel frattempo reso inadempiente agli impegni di cui ai precedenti punti 2.1.1, 2.3, 2.4 ed agli impegni di non concorrenza nei confronti di Euphon previsti dal Patto.
    </p>
<p>
<strong>3. Durata del Patto</strong>
</p>
<p>
      Il Patto resterà in vigore sino alla scadenza del terzo anniversario successivo alla sua sottoscrizione o, in caso di <em>delisting</em> di Euphon, sino alla scadenza del quinto anniversario successivo alla sua sottoscrizione.
    </p>
<p>
      Il Patto cesserà immediatamente di avere efficacia qualora: <strong>(a)</strong> la partecipazione di Lupo S.p.A. in Euphon dovesse ridursi al di sotto del 10% del capitale sociale sottoscritto e versato di Euphon quale di volta in volta risultante nel periodo di vigenza del Patto ovvero <strong>(b)</strong> la partecipazione del Fondo BS in Lupo S.p.A. dovesse ridursi al di sotto del
      50% del capitale sociale sottoscritto e versato di Lupo S.p.A. quale di volta in volta risultante nel predetto periodo.
    </p>
<p>
<strong>4. Subingresso nel Patto</strong>
</p>
<p>
      In caso di cessione da parte di Lupo S.p.A. delle azioni Euphon nella sua titolarità a sue controllate o controllanti, dirette o indirette, ovvero a fondi gestiti da BS Investimenti, Lupo S.p.A. si è impegnata a far sì che il soggetto acquirente subentri negli obblighi e nei diritti di cui al Patto. Quanto sopra previsto troverà applicazione, <em>mutatis mutandis</em> ,
      in caso di cessione da parte del Fondo BS delle azioni Lupo S.p.A. nella sua titolarità alle società o ai fondi sopra indicati.
    </p>
<p>
<strong>5. Eventuali controversie</strong>
</p>
<p>
      Le eventuali controversie saranno deferite ad un Collegio di tre Arbitri in conformità al Regolamento Arbitrale della Camera Arbitrale Nazionale e Internazionale di Milano. Gli arbitri procederanno in via rituale e secondo diritto.
    </p>
<p>
<strong>6. Deposito</strong>
</p>
<p>
      Il testo integrale del Patto verrà depositato presso il Registro delle Imprese di Torino e di Milano nei termini di legge.
    </p>
<p>
      ____________<br/>
      Il presente documento costituisce una sintesi del Patto ai soli fini della pubblicazione per legge. Ad ogni effetto ha valore esclusivamente il testo integrale depositato e comunicato ai sensi di legge.
    </p>
<p>
      1° aprile 2004
    </p>
<p>
<b>[EF.3.04.1]