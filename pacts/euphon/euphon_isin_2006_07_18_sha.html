/b>
</p>
<hr/>
<p align="center">
<b>EUPHON S.p.A.</b>
</p>
<p align="justify">
      In data 10 gennaio 2004 Lupo S.p.A., con sede legale in Milano, via San Paolo n. 7, iscritta al Registro delle Imprese di Milano al n. 04153790961 (<b>"Lupo S.p.A."</b>) ha stipulato con i signori Giancarlo Rocchietti e Roberto Rocchietti (congiuntamente, anche le <b>"Parti"</b> nel mentre i signori Giancarlo e Roberto Rocchietti sono definiti, congiuntamente, i
      <b>"Soci di Minoranza"</b>) un patto parasociale (il <b>"Patto"</b>) relativo ad Euphon S.p.A., con sede legale in Torino, Via Paolo Veronese n. 243, iscritta nel Registro delle Imprese di Torino (n. iscr., C.F. e P. IVA 04500270014), le cui azioni sono quotate nel Nuovo Mercato organizzato e gestito da Borsa Italiana S.p.A. (<b>"Euphon"</b>). Gli elementi
      essenziali del Patto, nonché le principali pattuizioni contenute nello stesso, sono stati pubblicati su MF, Finanza&amp;Mercati e Il Sole 24 Ore in data 20 gennaio 2004.
    </p>
<p align="justify">
      Il Patto è divenuto efficace a far data dal 24 marzo 2004.
    </p>
<p align="justify">
      Successivamente, in data 18 giugno 2004 Lupo S.p.A. ha ceduto a terzi n. 47.600 azioni di Euphon, già conferite al Patto, che pertanto hanno cessato di essere vincolate al Patto, e in data 29 dicembre 2004, ai sensi dell’art. 2444 cod. civ., è stata depositata al Registro delle Imprese di Torino l’attestazione che l’aumento del capitale sociale di Euphon,
      deliberato dall’assemblea straordinaria dei soci in data 18 ottobre 2004, è stato eseguito e che il capitale sociale è aumentato a euro 3.570.000, suddiviso in numero 7.140.000 azioni ordinarie da nominali euro 0,50 cadauna.
    </p>
<p align="justify">
      Si riportano di seguito, per estratto, gli elementi essenziali del Patto, nonché le principali pattuizioni contenute nello stesso segnalando che, rispetto all’estratto pubblicato su MF, Finanza&amp;Mercati e Il Sole 24 Ore in data 20 gennaio 2004, sono state espunte quelle pattuizioni che, nel frattempo, sono divenute inefficaci o sono oramai superate in quanto hanno avuto
      già esecuzione.
    </p>
<p align="justify">
<b>1. Soggetti aderenti al Patto e azioni conferite</b>
</p>
<p align="justify">
      La seguente tabella indica il numero di azioni conferite al Patto da ciascun aderente (le "<b>Azioni Conferite</b>") e la relativa percentuale sul totale delle azioni conferite al Patto e sul capitale sociale di Euphon, a seguito della cessione di azioni Euphon e dell’aumento del capitale sociale di Euphon descritti sopra:
    </p>
<table border="1" cellpadding="0" cellspacing="0" class="basicTable" width="100%">
<tr>
<td valign="center" width="24%">
           
        </td>
<td valign="center" width="26%">
<b></b>
<p align="center">
<b>n. Azioni Conferite</b>
</p>
</td>
<td valign="center" width="26%">
<b></b>
<p align="center">
<b>% sul totale delle Azioni Conferite</b>
</p>
</td>
<td valign="center" width="24%">
<b></b>
<p align="center">
<b>% del capitale di Euphon</b>
</p>
</td>
</tr>
<tr>
<td valign="top" width="24%">
<p align="left">
            Lupo S.p.A.
          </p>
</td>
<td valign="top" width="26%">
<p align="right">
            1.904.000
          </p>
</td>
<td valign="top" width="26%">
<p align="right">
            79,82%
          </p>
</td>
<td valign="top" width="24%">
<p align="right">
            26,67%
          </p>
</td>
</tr>
<tr>
<td valign="top" width="24%">
<p align="left">
            Rocchietti Giancarlo
          </p>
</td>
<td valign="top" width="26%">
<p align="right">
            240.591
          </p>
</td>
<td valign="top" width="26%">
<p align="right">
            10,09%
          </p>
</td>
<td valign="top" width="24%">
<p align="right">
            3,37%
          </p>
</td>
</tr>
<tr>
<td valign="top" width="24%">
<p align="left">
            Rocchietti Roberto
          </p>
</td>
<td valign="top" width="26%">
<p align="right">
            240.591
          </p>
</td>
<td valign="top" width="26%">
<p align="right">
            10,09%
          </p>
</td>
<td valign="top" width="24%">
<p align="right">
            3,37%
          </p>
</td>
</tr>
<tr>
<td valign="top" width="24%">
<b></b>
<p align="left">
<b>Totale</b>
</p>
</td>
<td valign="top" width="26%">
<b></b>
<p align="right">
<b>2.385.182</b>
</p>
</td>
<td valign="top" width="26%">
<b></b>
<p align="right">
<b>100,00%</b>
</p>
</td>
<td valign="top" width="24%">
<b></b>
<p align="right">
<b>33,41%</b>
</p>
</td>
</tr>
</table>
      
    <p align="justify">
      Ai sensi dell'art. 93 del D. Lgs. 58/1998 ("<b>TUF</b>"), Lupo S.p.A. esercita il controllo di Euphon.
    </p>
<p align="justify">
      Lupo S.p.A. è partecipata al 98,5% dal Fondo comune di investimento mobiliare di tipo chiuso, riservato ad investitori qualificati, denominato BS Investimenti IV (il <b>"Fondo BS"</b>) istituito e gestito da BS Investimenti SGR S.p.A. (<b>"BS Investimenti"</b>) e, per il restante 1,5% del capitale sociale, da BS Private Equity S.p.A. (<b>"BS Private"</b>).
    </p>
<p align="justify">
      BS Investimenti <b></b>è controllata da BS Private il cui capitale sociale è detenuto, direttamente e indirettamente, da cinque persone fisiche nessuna delle quali esercita il controllo di BS Private.
    </p>
<p align="justify">
      Le quote del Fondo BS sono interamente sottoscritte da Italian Private Equity Fund IV L. P.<b>,</b> una <i>limited partnership</i> di diritto inglese, i cui sottoscrittori sono investitori istituzionali e professionali di diversa nazionalità, tra cui fondi di fondi, fondi pensione, banche e società di assicurazione. <i>General partner</i>, e titolare dei poteri di gestione, di
      Italian Private Equity Fund IVL.P., è la società Artwork Ltd., a sua volta controllata in via esclusiva da BS Private.
    </p>
<p align="justify">
<b>2. Contenuto del Patto</b>
</p>
<p align="justify">
<b>2.1 <u>Limitazioni alla vendita di azioni Euphon da parte dei Soci di Minoranza</u></b>
</p>
<p align="justify">
      La vendita da parte dei Soci di Minoranza delle Azioni Conferite dovrà avvenire solo ed esclusivamente con una delle seguenti modalità e nei seguenti limiti: (a) mediante contrattazioni in Borsa, purché in ciascun giorno di Borsa aperta le vendite non avvengano in misura superiore al 25% (venticinque per cento) dei quantitativi complessivi di azioni ordinarie Euphon trattati
      nel giorno di Borsa aperta precedente, quali riportati nel Il Sole 24 Ore o, in difetto, comunque resi noti da Borsa Italiana S.p.A., ovvero (b) mediante contrattazioni fuori Borsa, anche di quantitativi di azioni superiori a quelli indicati alla precedente lettera (a), purché tali operazioni transitino ai "blocchi" ed il prezzo di vendita pattuito non sia inferiore di oltre
      il 5% (cinque per cento) al "prezzo di riferimento" del giorno di Borsa aperta precedente quale riportato ne Il Sole 24 Ore o, in difetto, comunque reso noto da Borsa Italiana S.p.A..
    </p>
<p align="justify">
      Le Parti hanno convenuto che i Soci di Minoranza, ove consentito dalle applicabili disposizioni e dalle competenti autorità, avranno diritto di partecipare all'offerta pubblica di acquisto residuale che dovesse eventualmente essere proposta da Lupo S.p.A. ai sensi dell'articolo 108 del TUF.
    </p>
<p align="justify">
<b>2.1.2 Penali</b>
</p>
<p align="justify">
      In caso di violazione degli impegni di cui al paragrafo precedente, il Socio di Minoranza che si sia reso inadempiente sarà tenuto a versare a Lupo S.p.A., per ogni violazione, una penale pari a 5 (cinque) volte il valore di ciascuna azione Euphon trasferita in violazione dei predetti impegni, salvo il risarcimento del danno ulteriore.
    </p>
<p align="justify">
      Ai fini del calcolo della penale il "valore" di ciascuna azione Euphon sarà pari alla media aritmetica dei prezzi ufficiali di Borsa nei 30 giorni di Borsa aperta precedenti la data di trasferimento da parte del Socio di Minoranza inadempiente.
    </p>
<p align="justify">
<b>2.2 <u>Limitazioni all'acquisto di azioni Euphon da parte dei Soci di Minoranza</u></b>
</p>
<p align="justify">
      Per tutta la durata del Patto, ciascuno dei Soci di Minoranza si è impegnato: <b>(a)</b> a non porre in essere, direttamente, indirettamente o per interposta persona o tramite società fiduciaria o società direttamente o indirettamente controllata, alcuna operazione che sia idonea ad integrare i presupposti per il lancio da parte di Lupo S.p.A. di un'offerta pubblica di
      acquisto obbligatoria sulle azioni Euphon ai sensi dell'articolo 108 del TUF o dell'articolo 106, comma 3, lettera b) del TUF secondo quanto previsto dall'articolo 46 del Regolamento CONSOB 11971/1999 e, in ogni caso, <b>(b)</b> a non acquistare, direttamente, indirettamente o per interposta persona o tramite società fiduciaria o società direttamente o indirettamente
      controllata, sul mercato, fuori mercato o sul mercato dei blocchi, azioni Euphon o qualsiasi strumento finanziario che possa essere convertito o che dia comunque diritto a sottoscrivere od acquistare una partecipazione nel capitale di Euphon, né a stipulare qualunque accordo, scritto o orale, mediante il quale sia riconosciuto a uno o più dei Soci di Minoranza il diritto di
      acquistare azioni Euphon o qualsiasi strumento finanziario che possa essere convertito o che dia comunque diritto a sottoscrivere od acquistare una partecipazione nel capitale di Euphon.
    </p>
<p align="justify">
<b>2.2.1 Obblighi di indennizzo e manleva</b>
</p>
<p align="justify">
      I Soci di Minoranza si sono impegnati a promuovere a loro esclusive cura e spese, con conseguente liberazione dall'obbligo solidale di Lupo S.p.A. <b>(a)</b> l'eventuale offerta pubblica di acquisto residuale di cui all'art. 108 del TUF e <b>(b)</b> l’eventuale offerta pubblica obbligatoria di cui all'articolo 106, comma 3, lettera b) del TUF (secondo quanto previsto
      dall'art. 46 del Regolamento CONSOB 11971/1999) che dovessero essere promosse qualora uno o più di essi si rendesse inadempiente agli impegni di cui sopra. I Soci di Minoranza si sono altresì impegnati a tenere indenne e manlevata Lupo S.p.A. da ogni e qualsivoglia conseguenza pregiudizievole che dovesse derivare in capo a Lupo S.p.A. per effetto dell'inadempimento, da
      parte di uno o più dei Soci di Minoranza dei predetti impegni.
    </p>
<b></b>
<p align="justify">
<b>2.3 <u>Sindacato di Voto</u></b>
</p>
<p align="justify">
<b>2.3.1 Organi del Sindacato</b>
</p>
<p align="justify">
      Il Patto prevede un sindacato di voto (il <b>"Sindacato"</b>), i cui organi sono l'assemblea (l<b>"Assemblea"</b>) ed il presidente (il<b>"Presidente"</b>), sin d'ora identificato dalle Parti nella persona del dott. Andrea Frecchiami.
    </p>
<p align="justify">
      L'Assemblea avrà il compito di: (i) concordare le deliberazioni da adottare, il contenuto del voto da esprimere di volta in volta, alle assemblee dei soci di Euphon, sia in sede ordinaria che in sede straordinaria e, più in generale, la condotta da assumere in ordine agli argomenti riservati a tali assemblee; (ii) discutere ed approfondire qualunque argomento di interesse
      comune e comunque attinente alla gestione di Euphon e delle partecipate di quest'ultima; (iii) designare il presidente dell'Assemblea in caso di cessazione dall'incarico del Presidente o di suo impedimento per qualsiasi ragione.
    </p>
<p align="justify">
      L'Assemblea è convocata dal Presidente tutte le volte che ciò sia ritenuto necessario e/o opportuno da quest'ultimo ovvero quando ne faccia richiesta una o più delle Parti.
    </p>
<p align="justify">
      L’Assemblea è regolarmente costituita quando ad essa partecipi un numero di soggetti che abbiano sottoscritto il Patto che rappresenti almeno il 50% delle <b>Azioni Conferite Post OPA</b> (laddove per Azioni Conferite Post OPA devono intendersi le Azioni Conferite da Lupo S.p.A. risultanti dalla tabella di cui al precedente punto 1 insieme a quel numero di Azioni Conferite nella
      complessiva titolarità dei Soci di Minoranza che, sommato al numero di azioni nella titolarità di Lupo S.p.A. alla data del 7 giugno 2004, rappresentava una percentuale pari al 50% più una azione del capitale sociale di Euphon) e delibera con il voto favorevole di almeno il 50% delle anzidette azioni.
    </p>
<p align="justify">
      Le deliberazioni dell'Assemblea vincolano le Parti anche se non intervenute o dissenzienti. Ciascuna delle Parti voterà nelle assemblee di Euphon e si atterrà, in modo conforme, alle decisioni adottate a maggioranza dall'Assemblea indipendentemente dalla circostanza che detto soggetto abbia o meno partecipato all'Assemblea stessa, ovvero vi abbia partecipato
      astenendosi o esprimendo voto contrario alla deliberazione ivi assunta con le maggioranze previste.
    </p>
<p align="justify">
<b>2.3.2 Penali</b>
</p>
<p align="justify">
      In caso di violazione di uno o più degli impegni assunti in relazione al Sindacato, il Socio di Minoranza che si sia reso inadempiente verserà a Lupo S.p.A., per ogni violazione, una penale pari al valore di tutte le Azioni Conferite Post OPA da parte del Socio di Minoranza inadempiente, salvo il risarcimento del danno ulteriore.
    </p>
<p align="justify">
      Ai sensi di quanto precede il suddetto valore delle azioni che risulteranno conferite sarà pari alla media aritmetica dei prezzi ufficiali di Borsa delle azioni Euphon nei 30 giorni di Borsa aperti precedenti la data dell'assemblea di Euphon in cui il Socio di Minoranza non si sia conformato alle decisioni dell'Assemblea.
    </p>
<b></b>
<p align="justify">
<b>2.4. <u>Nomina dei signori Rocchietti nel CdA di Euphon</u></b>
</p>
<p align="justify">
      Lupo S.p.A. si è impegnata a votare nelle assemblee di Euphon aventi ad oggetto la nomina del consiglio di amministrazione di quest'ultima affinchè il signor Giancarlo Rocchietti ed il signor Roberto Rocchietti siano nominati consiglieri di amministrazione di Euphon sino all'approvazione da parte dell'assemblea del bilancio di Euphon relativo all'esercizio 2006. I
      Soci di Minoranza, una volta nominati nel consiglio di amministrazione di Euphon, si sono impegnati a fornire all'amministratore delegato di Euphon la loro piena collaborazione e consulenza per analizzare congiuntamente con quest'ultimo specifici progetti aventi carattere strategico per Euphon di volta in volta indicati dallo stesso amministratore delegato, a fronte
      dell'assunzione da parte di Lupo S.p.A. dell'impegno di fare in modo che il consiglio di amministrazione di Euphon, nell'ambito dell'emolumento complessivo deliberato dall'assemblea dei soci di Euphon per il consiglio di amministrazione, attribuisca a ciascuno dei Soci di Minoranza un compenso annuo lordo, per ciascuno dei Soci di Minoranza, pari ad Euro 50.000
      (cinquantamila), oltre al mantenimento dei <i>fringe benefits</i> attualmente goduti.
    </p>
<p align="justify">
      Gli impegni di Lupo S.p.A. relativi alla nomina dei signori Rocchietti verranno meno nei confronti di quello, tra il signor Giancarlo Rocchietti ed il signor Roberto Rocchietti, che venga a detenere meno di 95.200 azioni Euphon oltre che in ipotesi di decadenza dalla carica, revoca per giusta causa, dimissioni, violazione di alcuni impegni assunti nel Patto.
    </p>
<p align="justify">
<b>2.4.1 Penali</b>
</p>
<p align="justify">
      In caso di inadempimento di Lupo S.p.a., anche parziale, ai precedenti impegni, Lupo S.p.A. sarà tenuta a corrispondere a titolo di penale un ammontare pari a cinque volte l’importo che sarebbe stato corrisposto ai Soci di Minoranza in caso di adempimento dei predetti impegni da parte di Lupo S.p.A..
    </p>
<p align="justify">
<b>3. Durata del Patto</b>
</p>
<p align="justify">
      Il Patto resterà in vigore sino alla scadenza del terzo anniversario successivo alla sua sottoscrizione o, in caso di <i>delisting</i> di Euphon, sino alla scadenza del quinto anniversario successivo alla sua sottoscrizione e si intenderà tacitamente rinnovato alla scadenza per un ulteriore triennio ove non sia comunicata disdetta per iscritto da parte di Lupo S.p.A. e,
      congiuntamente dai Soci di Minoranza almeno novanta giorni di calendario prima della scadenza originaria del Patto.
    </p>
<p align="justify">
      Il Patto cesserà immediatamente di avere efficacia <b>(a)</b> nei confronti di quel Socio di Minoranza che, per qualsiasi ragione diversa da un inadempimento del Patto, nel periodo di vigenza di quest’ultimo, non risulti più detenere alcuna delle Azioni Conferite o, se del caso, alcuna delle Azioni Conferite Post OPA, ovvero <b>(b)</b> nei confronti di Lupo S.p.A., qualora
      la partecipazione di quest'ultima in Euphon dovesse ridursi al di sotto del 10% del capitale sociale di Euphon quale di volta in volta risultante nel periodo di vigenza del Patto.
    </p>
<p align="justify">
<b>4. Subingresso nel Patto</b>
</p>
<p align="justify">
      In caso di cessione da parte di Lupo S.p.A. delle Azioni Conferite di sua pertinenza a sue controllate o controllanti, dirette o indirette, ovvero a fondi gestiti da BS Investimenti, Lupo S.p.A. si è impegnata a far sì che il soggetto acquirente subentri negli obblighi e nei diritti di cui al Patto.
    </p>
<p align="justify">
<b>5. Eventuali controversie</b>
</p>
<p align="justify">
      Le eventuali controversie saranno deferite ad un Collegio di tre Arbitri in conformità al Regolamento Arbitrale Nazionale della Camera Arbitrale Nazionale e Internazionale di Milano. Gli arbitri procederanno in via rituale e secondo diritto.
    </p>
<p align="justify">
<b>6. Deposito</b>
</p>
<p align="justify">
      Il testo integrale del Patto stipulato in data 10 gennaio 2004 è stato depositato presso il Registro delle Imprese di Torino nei termini di legge.
    </p>
<p align="justify">
      18 luglio 2006
    </p>
<p align="justify">
<b>[EF.2.06.1]