/strong>
</p>
<hr/>
<p align="center">
<strong>Estratto dell'Accordo di Fusione comunicato a Consob ai sensi dell’articolo 122 del D. Lgs. 24 febbraio 1998 n. 58 ("TUF") e dell’art. 129 e seguenti del regolamento di cui alla delibera CONSOB n. 11971/1999 e successive modifiche<br/>
</strong><strong><br/>
      Cobra Automotive Technologies S.p.A.</strong>
</p>
<p>
      Ai sensi dell’art. 122 del TUF e degli articoli 129 e seguenti del regolamento emittenti approvato con delibera CONSOB del 19 maggio 1999 e successive modifiche ed integrazioni (il “<strong>Regolamento Emittenti</strong>”), si rende noto quanto segue:<br/>
      In data 18 novembre 2010 (a) KME Group S.p.A., società di diritto italiano quotata sul MTA, con sede in via dei Barucci, 2, Firenze, CF 00931330583 (“<strong>KME</strong>”), socio di maggioranza di Drive Rent S.p.A., società di diritto italiano con sede in Viale Ribaldi 7, Milano, CF 05941290156, (“<strong>Drive Rent</strong>”) con una partecipazione pari
      al 90% del capitale sociale, (b) Cobra Automotive Technologies SA, società di diritto lussemburghese, con sede in 7 Val Ste-Croix, L-1371, Granducato del Lussemburgo, numero di iscrizione al <em>Registre</em> <em>de Commerce et des Sociétés</em> del Lussemburgo: B 41135 ("<strong>Cobra SA</strong>"), socio di controllo di Cobra Automotive Technologies S.p.A.,
      società di diritto italiano quotata sul MTA, segmento STAR, con sede in via Astico, 41, Varese, CF 00407590124 (“<strong>Cobra</strong>” o anche l’“<strong>Emittente</strong>”) con una partecipazione pari al 48,605% del capitale sociale, e (c) Cobra stessa (congiuntamente, le “<strong>Parti dell'Accordo di Fusione</strong>”) hanno
      sottoscritto un accordo di fusione (l’“<strong>Accordo di Fusione</strong>”) al fine di procedere ad una integrazione complessiva dei relativi compendi aziendali mediante un'operazione che preveda la fusione per incorporazione di Drive Rent in Cobra ("<strong>Fusione</strong>").<br/>
      L'Emittente è una società operante nell'ambito dei servizi integrati di sicurezza per la prevenzione e la gestione dei rischi associati ai veicoli e Drive Rent svolge la propria attività nel settore dei servizi di gestione dei costi associati alla proprietà e all’utilizzo dei veicoli in Italia e Spagna a favore di case automobilistiche, flotte di noleggio a
      breve e lungo termine, flotte delle società di leasing e flotte aziendali.<br/>
      L'integrazione fra il Gruppo Cobra e il Gruppo Drive Rent è fondata sulla valenza industriale dell'operazione e sulla considerazione delle sinergie che esistono tra i business gestiti da Drive Rent e Cobra. L’operazione è volta ad un'integrazione complessiva dei relativi compendi aziendali. Tale razionale industriale permetterà al Gruppo post-fusione di
      offrire ai comuni ed eterogenei gruppi di clienti (quali i singoli automobilisti, le flotte aziendali, le società di <em>leasing</em>, le case automobilistiche e le compagnie assicurative) oltre ai servizi e prodotti elettronici già in produzione (attività di <em>cross selling</em>) anche e soprattutto nuovi servizi e prodotti sviluppati combinando il <em>know</em>
<em>how</em> distintivo dei due gruppi.<br/>
      L'operazione di aggregazione tra Cobra e Drive Rent, valorizza i punti di forza delle rispettive realtà aziendali, quali le infrastrutture telematiche e i sistemi elettronici da una parte e l’elaborazione di offerte per la manutenzione e gestione dei veicoli dall’altra parte. Il risultato della combinazione dei suddetti punti di forza si tradurrà in una gamma di
      servizi basati sull’analisi qualitativa e quantitativa dell’utilizzo dei veicoli stessi.<br/>
      Le Parti dell'Accordo di Fusione hanno altresì pattuito che l'assemblea di Cobra convocata per deliberare la Fusione deliberi altresì un aumento di capitale in opzione sino ad un massimo di Euro 23.000.000 (comprensivo di un eventuale sovrapprezzo) ("<strong>Aumento di Capitale</strong>") e si sono impegnate a sottoscrivere le quote di loro spettanza.
    </p>
<p>
<strong>  A.  Soggetti aderenti all'Accordo di Fusione</strong>
</p>
<p>
      I partecipanti all’Accordo di Fusione sono i seguenti:
    </p>
<p>
      (i) KME Group S.p.A., società di diritto italiano quotata sul MTA, con sede in via dei Barucci, 2, Firenze, Codice Fiscale e numero di iscrizione presso il Registro delle Imprese di Firenze 00931330583, avente capitale sociale di Euro 304.536.085,26, sottoscritto e versato per Euro 297.013.585,26, controllata da Quattroduedue Holding B.V., per il tramite della società interamente
      posseduta Quattroduedue S.p.A. e per il tramite di IntekCapital S.p.A., società controllata indirettamente tramite Intek S.p.A..
    </p>
<p>
      (ii) Cobra AT SA, società di diritto lussemburghese, con sede in 7 Val Ste-Croix, L-1371, Granducato del Lussemburgo, al <em>Registre</em> <em>de Commerce et des Sociétés</em> del Lussemburgo: B 41135, avente capitale sociale di Euro 1.936.713, controllata da Serafino Memmola, nato a Francavilla Fontana (BR), residente in Casciago (VA), codice fiscale MMMSFN43C14D761P.
    </p>
<p>
      (iii) Cobra Automotive Technologies S.p.A., società di diritto italiano quotata sul MTA, Segmento STAR, con sede in via Astico, 41, Varese, Codice Fiscale e iscrizione al Registro delle Imprese di Varese 00407590124, avente capitale sociale di Euro 2.552.642,76, controllata da Cobra AT SA con una partecipazione pari al 48,605%.
    </p>
<p>
<strong>B.  Azioni o strumenti finanziari oggetto dell'Accordo di Fusione</strong>
</p>
<p>
      Le Azioni oggetto dell’Accordo di Fusione sono tutte le azioni di Cobra detenute da Cobra SA, in particolare, alla data di sottoscrizione dell’Accordo di Fusione n. 10.339.244 azioni, pari al 48,605% del capitale sociale di Cobra, nonché tutte le azioni di Drive Rent detenute da KME, in particolare, alla data di sottoscrizione dell’Accordo di Fusione n. 45.000 azioni,
      pari al 90% del capitale sociale di Drive Rent
    </p>
<p>
<strong>C.  Principali pattuizioni</strong> <strong>dell'Accordo di Fusione</strong>
</p>
<p>
      L'Accordo di Fusione contiene impegni riconducibili alla tipologia di cui all'art. 122, comma 4.<br/>
<br/>
      La struttura dell'operazione prevede la fusione per incorporazione di Drive Rent in Cobra. Il concambio è stato determinato dalle Parti dell'Accordo di Fusione in n. 383,7 azioni Cobra ogni n. 1 azione Drive Rent. A servizio del concambio, l’Emittente effettuerà un aumento del capitale sociale per massimi Euro 2.302.200,00, con emissione di massime n. 19.185.000
      nuove azioni ordinarie del valore nominale di Euro 0,12 ciascuna; non sono previsti conguagli in denaro.<br/>
<br/>
      Nella determinazione del rapporto di cambio, le Parti si sono avvalse dell’operato di Ernst &amp; Young Financial-Business Advisor S.p.A. quale esperto volontario.<br/>
<br/>
      Il processo valutativo condotto dal consulente finanziario per la definizione del rapporto di cambio si è, come da prassi, concentrato sulle stima del capitale economico (<em>fair value</em>) di Cobra e Drive Rent su base stand alone.<br/>
<br/>
      In particolare per entrambe le società, e nel rispetto dell’omogeneità degli approcci valutativi adottati, sono stati utilizzati principalmente metodi finanziari (in particolare l’attualizzazione dei flussi di cassa futuri) e metodi di mercato con finalità di controllo (in particolare i multipli di mercato).<br/>
<br/>
      Il rapporto di cambio sarà approvato dai consigli di amministrazione Cobra e di Drive Rent in sede di approvazione del progetto di fusione; è previsto che tali consigli di amministrazione si tengano entro il 30 novembre 2010. Il rapporto di cambio sarà sottoposto al parere di congruità dell’esperto indipendente nominato dal tribunale competente ai sensi della
      disciplina applicabile.<br/>
<br/>
      La fusione sarà effettuata sulla base delle situazioni patrimoniali di Cobra e Drive Rent al 30 settembre 2010, redatte ai sensi dell’art. 2501-<em>quater</em> del codice civile.
    </p>
<p>
<strong>(I) Impegni</strong> <strong>prodromici</strong> <strong>alla Fusione<br/>
</strong><br/>
      In base all'Accordo di Fusione le Parti del medesimo si sono impegnate a far sì che, entro la data del 30 novembre 2010 si tengano i consigli di amministrazione di Cobra e Drive Rent per deliberare:<br/>
      (i)         l’approvazione del progetto di fusione;<br/>
      (ii)        l’approvazione della relazione redatta ai sensi dell’art. 2501-<em>quinquies</em> cod. civ. e 70 Regolamento Emittenti.<br/>
      KME si è impegnata ai sensi dell'art. 1381 cod. civ. a far sì che il consiglio di amministrazione di Drive Rent approvi il progetto di fusione entro la data del 30 novembre 2010.<br/>
      In caso di mancata approvazione da parte del consiglio di amministrazione di Drive Rent ovvero di Cobra del progetto di fusione entro la data del 30 novembre 2010, l'Accordo di Fusione si considererà automaticamente risolto e privo di efficacia, fermo restando che, a seconda dei casi: (i) in caso di mancata approvazione del progetto di fusione da parte di Cobra, quest'ultima
      sarà tenuta a pagare a KME, a titolo di penale ex art. 1382 e seguenti cod. civ., l'importo di Euro 3.000.000,00 e (ii) in caso di mancata approvazione del Progetto di Fusione da parte di Drive Rent, KME sarà tenuta a pagare a Cobra a titolo di penale ex artt. 1382 e seguenti cod. civ., l'importo di Euro 3.000.000,00, fatto salvo in ogni caso il diritto al maggior danno.
    </p>
<p>
<strong>(II) Impegni diretti di voto e condizioni di efficacia dell'Accordo di Fusione</strong><br/>
      Cobra SA e KME si sono impegnate a votare nelle assemblee straordinarie rispettivamente di Cobra e di Drive Rent a favore della delibera di Fusione delle due società, mediante approvazione del progetto di fusione, fermo restando che l’esecuzione della delibera di approvazione del Progetto di fusione e quindi la stipulazione dell’atto di fusione è subordinata al
      verificarsi delle seguenti condizioni:<br/>
<br/>
      (i)         che la Fusione non determini l’obbligo di lanciare una offerta pubblica di acquisto ai sensi degli articoli 106 e 109 del TUF;<br/>
<br/>
      (ii)        che le Autorità Antitrust <em>(a)</em> non abbiano comunicato a Cobra SA e a KME il divieto di eseguire l’operazione di Fusione, ovvero <em>(b)</em> abbiano aperto un’istruttoria o richiesto nuove informazioni per approfondimenti di indagine sull'operazione, nel qual caso la stipula dell’atto di Fusione potrà
      avvenire solo qualora tali Autorità Antitrust abbiano autorizzato (anche in via tacita), entro il termine del 30 giugno 2011, l’operazione senza imporre alcun vincolo a carico delle Parti dell'Accordo di Fusione della società risultante dalla fusione.<br/>
<br/>
      Inoltre: (i) qualora l’esperto nominato ai sensi dell’art. 2501-<em>sexies</em> del codice civile abbia manifestato parere contrario circa la congruità del rapporto di cambio, le Parti dell'Atto di Fusione negozieranno le modifiche da apportare al progetto di fusione ed in difetto di accordo, l’Accordo di Fusione si risolverà; e (ii) le Parti dell'Accordo
      di Fusione hanno rispettivo diritto di recedere dall’Accordo di Fusione ove si verifichi un evento straordinario ed imprevedibile che possa avere un sostanziale impatto negativo sul gruppo Cobra o sul gruppo Drive Rent tale da rendere non più equo il rapporto di cambio come sopra indicato ovvero qualora si verifichi un inadempimento agli impegni di gestione interinale entro la
      data di efficacia della fusione.<br/>
<br/>
<strong>(III) Impegni relativi all'Aumento di Capitale</strong><br/>
      L'Accordo di Fusione prevede inoltre che l’assemblea di Cobra, convocata per deliberare l’approvazione del progetto di Fusione, sia convocata per deliberare altresì l'Aumento di Capitale alle seguenti condizioni: <em>(a)</em> l'Aumento di Capitale dovrà essere deliberato per un ammontare massimo di Euro 23.000.000, comprensivo di eventuale sovrapprezzo (che
      sarà fissato tenendo conto del prezzo di mercato del titolo Cobra); <em>(b)</em> l'Aumento di Capitale dovrà essere offerto in opzione ai soggetti che risulteranno soci al momento dell'offerta in opzione effettuata dagli amministratori ai sensi dell'articolo 2441, comma 2, cod. civ.; <em>(c)</em> l'Aumento di Capitale dovrà prevedere la relativa
      sottoscrizione, esecuzione e liberazione dopo l’efficacia della Fusione e, in ogni caso, non oltre il 31 dicembre 2011, termine prorogato al 30 giugno 2012 in forza di successivo accordo modificativo, stipulato dalle Parti dell’Accordo di Fusione in data 17 marzo 2011. Cobra SA si è impegnata a votare a favore di una delibera di Aumento di Capitale solo laddove essa preveda
      che detto aumento di capitale non possa essere offerto in opzione ai soci di Cobra ed eseguito prima che siano decorsi 5 giorni lavorativi dalla data di efficacia della Fusione.<br/>
      L'Accordo di Fusione prevede che in caso di inadempimento, da parte di Cobra SA, al suddetto obbligo, KME avrà facoltà di risolvere l'Accordo di Fusione, ovvero, qualora l’Assemblea abbia già deliberato l’approvazione del progetto di Fusione, avrà diritto ad ottenere da Cobra il pagamento di una penale ex artt. 1382 e seguenti cod. civ.,
      dell’importo di Euro 3.000.000.<br/>
      In relazione all’esecuzione dell’Aumento di Capitale:<br/>
      (i)         Cobra SA si è impegnata a sottoscrivere integralmente la quota di propria competenza anche mediante utilizzo, in tutto o in parte, sussistendone i presupposti di legge, del versamento in conto futuro aumento capitale dell'importo di Euro 5.400.000 effettuato il 30 giugno 2010;<br/>
      (ii)        KME si è impegnata a sottoscrivere l'Aumento di Capitale in relazione ai diritti di opzione alla stessa spettanti in considerazione della partecipazione risultante per effetto della Fusione al prezzo che sarà stabilito dal consiglio di amministrazione di Cobra, purché tenga conto del prezzo di mercato del titolo Cobra,
      qualunque esso sia.
    </p>
<p>
<strong>D.  Gestione Interinale</strong>
</p>
<p>
      Ad eccezione di quanto previsto nell’Accordo di Fusione, nel periodo interinale tra la data di sottoscrizione dell’Accordo di Fusione e la data di efficacia della Fusione, Cobra (con riferimento a se stessa e alle società del gruppo) e KME (con riferimento alle società del gruppo) si sono impegnate a far sì che Cobra, le società del gruppo Cobra e le
      società del gruppo Drive Rent, non compiano attività doi straordinaria amministrazione senza la preventiva approvazione dell'altra parte (approvazione che non potrà essere irragionevolmente negata). In particolare, è fatto divieto, tra l'altro, di compiere operazioni straordinarie sul capitale delle società indicate e di procedere alla distribuzione di
      dividendi o riserve disponibili. La violazione dei suddetti impegni di gestione nel periodo interinale legittima la parte non inadempiente a recedere unilateralmente dall’Accordo di Fusione.
    </p>
<p>
<strong>E.  Atto di Fusione</strong>
</p>
<p>
      L’atto di Fusione dovrà essere stipulato nel più breve tempo tecnico possibile dalla scadenza del termine di cui all’art. 2503 cod. civ., con efficacia non oltre il primo giorno del mese successivo all'ultima delle iscrizioni di cui all'art. 2504 cod. civ., fermo restando che, a seconda dei casi: (i) qualora la mancata stipula dell'atto di Fusione fosse
      imputabile all'inadempimento di Cobra, quest'ultima sarà tenuta a pagare a KME, a titolo di penale ex artt. 1382 e seguenti cod. civ., l'importo di Euro 3.000.000,00 e (ii) qualora la mancata stipula dell'atto di Fusione fosse imputabile all'inadempimento di Drive Rent, KME sarà tenuta a pagare a Cobra, a titolo di penale ex artt. 1382 e seguenti cod. civ.,
      l'importo di Euro 3.000.000,00, fatto salvo in ogni caso il diritto al maggior danno.
    </p>
<p>
<strong>F.  Durata</strong>
</p>
<p>
      L'Accordo di Fusione è volto a disciplinare, tra le Parti del medesimo, i reciproci obblighi di adempimento, i termini e le condizioni nonché le eventuali penali relative al procedimento di esecuzione e perfezionamento della Fusione nei termini previsti nell'Accordo di Fusione medesimo, peraltro cesserà di avere effetto non appena avrà effetto la Fusione..
    </p>
<p>
<strong>G.  Soggetto presso il quale gli strumenti finanziari sono depositati</strong>
</p>
<p>
      L’Accordo di Fusione non contiene obblighi di deposito delle azioni di Cobra dell'Accordo di Fusione.
    </p>
<p>
<strong>H.  Deposito presso il Registro Imprese</strong>
</p>
<p>
      Il testo dell'Accordo di Fusione sarà depositato presso il Registro delle Imprese di Varese nei termini di legge.
    </p>
<p>
      19 marzo 2011<br/>
<br/>
<strong>[CP.3.11.1]