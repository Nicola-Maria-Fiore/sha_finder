/strong>
</p>
<p>
<strong>PATTO VENUTO MENO PER IL RAGGIUNGIMENTO DEGLI SCOPI IVI PREVISTI A SEGUITO DELL'AVVENUTA FUSIONE AVENTE EFFICACIA DAL 1° LUGLIO 2011</strong>
</p>
<hr/>
<p align="center">
       <strong>Cobra Automotive Technologies S.p.A.</strong>
</p>
<p align="left">
      Ai sensi dell’art. 122 del TUF e degli articoli 129 e seguenti del regolamento emittenti approvato con delibera CONSOB del 19 maggio 1999 e successive modifiche ed integrazioni (il “<strong>Regolamento Emittenti</strong>”), si rende noto quanto segue:<br/>
<br/>
      In data 18 novembre 2010 (a) KME Group S.p.A., società di diritto italiano quotata sul MTA, con sede in via dei Barucci, 2, Firenze, CF 00931330583 (“<strong>KME</strong>”), socio di maggioranza di Drive Rent S.p.A., società di diritto italiano con sede in Viale Ribaldi 7, Milano, CF 05941290156, (“<strong>Drive Rent</strong>”) con una partecipazione pari
      al 90% del capitale sociale, (b) Cobra Automotive Technologies SA, società di diritto lussemburghese, con sede in 7 Val Ste-Croix, L-1371, Granducato del Lussemburgo, numero di iscrizione al <em>Registre de Commerce et des Sociétés</em> del Lussemburgo: B 41135 ("<strong>Cobra SA</strong>"), socio di controllo di Cobra Automotive Technologies S.p.A., società di
      diritto italiano quotata sul MTA, segmento STAR, con sede in via Astico, 41, Varese, CF 00407590124 (“<strong>Cobra</strong>” o anche l’“<strong>Emittente</strong>”) con una partecipazione pari al 48,605% del capitale sociale, e (c) Cobra stessa (congiuntamente, le “<strong>Parti dell'Accordo di Fusione</strong>”) hanno sottoscritto un accordo
      di fusione (l’“<strong>Accordo di Fusione</strong>”) al fine di procedere ad una integrazione complessiva dei relativi compendi aziendali mediante un'operazione che preveda la fusione per incorporazione di Drive Rent in Cobra ("<strong>Fusione</strong>").<br/>
<br/>
      Sempre in data 18 novembre 2010, KME e Cobra SA (congiuntamente le "<strong>Parti del Patto Parasociale</strong>") hanno sottoscritto un patto parasociale funzionale agli obiettivi perseguiti con la Fusione, e con il quale intendono creare le migliori condizioni per massimizzare le potenzialità di sviluppo e valorizzazione di Cobra ad esito della Fusione, disciplinandone in
      modo stabile la corporate governance e i reciproci rapporti come azionisti di Cobra in seguito al perfezionamento della Fusione (il “<strong>Patto Parasociale</strong>”).
    </p>
<p align="left">
<strong>A. Società i cui strumenti finanziari sono oggetto del Patto Parasociale<br/>
</strong><br/>
      Cobra Automotive Technologies S.p.A., società le cui azioni sono quotate al Mercato Telematico Azionario gestito da Borsa Italiana S.p.A., segmento STAR, avente sede legale in via Astico, 41, Varese, codice fiscale e numero di iscrizione al Registro delle Imprese di Varese 00407590124, avente capitale sociale pari a Euro 2.552.642,76 diviso in n. 21.272.023 Azioni.<br/>
<br/>
<strong>B.   Soggetti aderenti al Patto Parasociale<br/>
</strong><br/>
      I partecipanti al Patto Parasociale sono i seguenti:<br/>
<br/>
      (i) KME Group S.p.A., società di diritto italiano quotata sul MTA, con sede in via dei Barocci, 2, Firenze, codice fiscale e numero di iscrizione al Registro delle Imprese di Firenze 00931330583, avente capitale sociale di Euro 304.536.085,26, sottoscritto e versato per Euro 297.013.585,26, controllata da Quattroduedue Holding B.V., per il tramite della società interamente
      posseduta Quattroduedue S.p.A. e per il tramite di IntekCapital S.p.A., società controllata indirettamente tramite Intek S.p.A.   (“<strong>KME</strong>”);<br/>
<br/>
      (ii) Cobra AT SA, società di diritto lussemburghese, con sede in 7 Val Ste-Croix, L-1371, Granducato del Lussemburgo, al Registre de Commerce et des Sociétés del Lussemburgo: B 41135, avente capitale sociale di Euro 1.936.713, controllata da Serafino Memmola, nato a Francavilla Fontana (BR), residente in Casciago (VA), codice fiscale MMMSFN43C14D761P.<br/>
<br/>
<strong>C. Azioni o strumenti finanziari oggetto del Patto Parasociale</strong><br/>
<br/>
      Alla data odierna Cobra SA detiene n 10.339.244 Azioni, pari a circa il 48,605% del capitale sociale.<br/>
<br/>
      A seguito della fusione, sulla base del rapporto di cambio sopra indicato e assumendo che (i) l’attuale assetto proprietario di Cobra e Drive Rent rimanga invariato e (ii) gli azionisti di Cobra e di Drive Rent non esercitino il proprio diritto di recesso, Cobra verrà a detenere n 10.339.244 Azioni, pari a circa il 25,56% del capitale sociale e KME verrà a detenere n
      17.266.500 Azioni, pari a circa il 42,68% del capitale sociale pertanto assumendo le predette partecipazioni il numero complessivo di azioni oggetto del patto sarà pari a 27.605.744 e quindi pari a circa il 68,23% del capitale sociale di Cobra.<br/>
<br/>
      Per completezza si precisa che per effetto dell'Aumento di Capitale il numero di azioni di Cobra detenute da Cobra SA e KME potrà essere incrementato in misura non determinabile allo stato.<br/>
<br/>
      Inoltre, si precisa che per effetto dell'Aumento di Capitale e della Procedura di Recesso, la percentuale di capitale sociale che Cobra SA e KME verranno a detenere in Cobra ad esito della Fusione potrà modificarsi in misura non determinabile allo stato.<br/>
<br/>
      Oggetto del Patto Parasociale, ai fini (a) dell'esercizio del diritto di voto per la nomina del Consiglio di Amministrazione e del Collegio Sindacale, saranno tutte le azioni di Cobra che Cobra SA e KME, di volta in volta, verranno a detenere; (b) del divieto di cessione, sarà la percentuale indicata nel Paragrafo "Divieto di Cessione ("Lock Up")."<br/>
<br/>
<strong>D. Principali pattuizioni del Patto Parasociale<br/>
</strong><br/>
      Il Patto Parasociale contiene impegni riconducibili alla tipologia di cui all'art. 122, comma 1 e comma 5 lettera (b) e (c).<br/>
<br/>
<em><u>Consiglio di Amministrazione</u></em><br/>
<br/>
      La società a seguito della fusione sarà amministrata da un consiglio di amministrazione composto da 10 (dieci) membri di cui: (i) 4 designati da Cobra SA, tra cui il Presidente ed uno in possesso dei requisiti di indipendenza; (ii) 4 designati da KME di cui uno in possesso dei requisiti di indipendenza; (iii) uno congiuntamente individuato nel dott. Carmine Carella, quale
      amministratore delegato; (iv) uno in possesso dei requisiti di indipendenza eletto dalla minoranza ai sensi dell'art. 14 dello statuto ovvero, in mancanza di presentazione della lista di minoranza, sarà designato da KME.<br/>
<br/>
      I membri del consiglio di amministrazione di Cobra saranno nominati per un periodo di tre esercizi e scadranno alla data dell’assemblea convocata per l’approvazione del bilancio relativo all’ultimo esercizio della loro carica. In caso di cessazione dalla carica, per qualsiasi ragione, di un membro del consiglio di amministrazione di Cobra, l’amministratore in
      sostituzione sarà nominato dall’assemblea della Società (e prima di ciò in sede di cooptazione, da parte del consiglio di amministrazione) nella persona indicata dalla Parte che abbia in precedenza designato l’amministratore cessato e da sostituire.<br/>
<br/>
      Qualora siano istituiti, in seno al consiglio di amministrazione, comitati di qualsiasi genere, Cobra SA e KME avranno il diritto di nominare un uguale numero di componenti di tali Comitati.<br/>
<br/>
<em><u>Collegio Sindacale</u></em><br/>
<br/>
      Qualora prima della scadenza del Patto Parasociale fosse necessario provvedere alla nomina del Collegio Sindacale, questo sarà composto da 3 (tre) membri effettivi e 2 (due) supplenti, designati come segue: a) un sindaco effettivo ed un sindaco supplente da Cobra SA; (b) due sindaci effettivi, tra cui il Presidente, ed un sindaco supplente da KME. In caso di presentazione della lista
      di minoranza ai sensi dell’art. 148 del TUF, uno dei due sindaci effettivi designati da KME non sarà eletto per consentire la nomina del Presidente del collegio sindacale ai sensi dell'art. 148 comma 2 bis del TUF.<br/>
<br/>
      Qualora prima della scadenza dell'attuale mandato l'assemblea di Cobra fosse convocata per sostituire uno o più componenti del collegio sindacale attualmente in carica, il primo, in ordine di tempo, dei componenti da nominare in sostituzione sarà designato da KME, il secondo da Cobra SA e così, di seguito, a rotazione.<br/>
<br/>
<em><u>Divieto di Cessione ("Lock Up")</u></em><br/>
<br/>
      Per i 18 (diciotto) mesi successivi alla data di efficacia della Fusione, KME non potrà trasferire a qualsiasi titolo il 50% delle proprie partecipazioni azionarie detenute direttamente o indirettamente nell'Emittente post-Fusione e, per i successivi 18 (diciotto) mesi, KME non potrà trasferire a qualsiasi titolo la proprietà del 30% delle proprie partecipazioni azionarie
      detenute direttamente o indirettamente nella Società Post-Fusione. Per lo stesso periodo, KME non potrà concedere in pegno od usufrutto, né, comunque, costituire, o consentire che venga costituito, qualsiasi diritto a favore di terzi sulle azioni oggetto di tale impegno, salvo che il diritto di voto sia espressamente riservato a KME.<br/>
<br/>
      Per i 18 (diciotto) mesi successivi alla data di efficacia della Fusione, Cobra SA non potrà trasferire a qualsiasi titolo la proprietà del 50% delle partecipazioni azionarie detenute direttamente o indirettamente in Cobra alla data del Patto Parasociale (ovvero n. 5.169.622 azioni) e, per i successivi 18 (diciotto) mesi, Cobra SA non potrà trasferire a qualsiasi titolo la
      proprietà del 30% delle proprie partecipazioni azionarie in Cobra alla data del Patto Parasociale (ovvero n. 3.101.773 azioni). Per lo stesso periodo, Cobra SA non potrà concedere in pegno od usufrutto, né, comunque, costituire, o consentire che venga costituito, qualsiasi diritto a favore di terzi sulle azioni oggetto di tale impegno, salvo che il diritto di voto sia
      espressamente riservato a Cobra SA.<br/>
<br/>
<em><u>Limiti all'Acquisto di Azioni</u></em><br/>
<br/>
      A partire dalla data di sottoscrizione del Patto Parasociale e per tutta la durata del Patto medesimo, Cobra SA e KME non potranno acquistare direttamente o indirettamente, un numero di azioni di Cobra tale da, anche complessivamente, far scattare l'obbligo di offerta pubblica di acquisto ai sensi del TUF. Cobra SA e KME hanno comunque convenuto che, qualora compatibile con gli impegni
      di cui sopra, ciascuna di esse potrà acquistare o far acquistare nell'arco di 12 mesi, quanto a Cobra SA, un numero massimo di azioni rappresentante (al netto delle azioni eventualmente dalla stessa già vendute nel medesimo periodo) non oltre il 2% del capitale sociale di Cobra medesima e, quanto a KME, un numero massimo di azioni rappresentante (al netto delle azioni
      eventualmente dalla stessa già vendute nel medesimo periodo) non oltre il 3% del capitale sociale di Cobra, dandone in ogni caso pronta informativa all'altra Parte.<br/>
<br/>
      Quanto precede fatto salvo quanto previsto in merito all'esercizio del diritto di opzione loro spettante in caso di aumento di capitale.<br/>
<br/>
      Qualora Cobra SA o KME agissero in violazione di quanto sopra, la Parte inadempiente sarà tenuta a farsi integralmente carico dell'obbligo di formulare un'offerta pubblica di acquisto, nonché a pagare all'altra Parte a titolo di penale ex art. 1382 cod. civ. - cumulabile con ogni altra penale prevista nel Patto Parasociale o nell'Accordo di Fusione e fatta comunque
      salva la possibilità di provare l'eventuale maggior danno - l'importo di Euro 1.000.000,00.<br/>
<br/>
<em><u>Sostenibilità della liquidità del titolo e mantenimento della quotazione</u></em><br/>
<br/>
      In deroga agli obblighi di Lock-up summenzionati, le Parti del Patto Parasociale, nel rispetto della normativa applicabile, metteranno a disposizione di un intermediario finanziario congiuntamente scelto dalla Parti stesse, fino ad un massimo del 3% delle azioni di loro rispettiva proprietà (escluse, per quanto riguarda Cobra SA, le azioni rivenienti dalla sottoscrizione
      dell’Aumento di Capitale) affinché siano collocate sul mercato, in linea con i valori di mercato (le “<strong>Azioni per Sostenere la Liquidità</strong>”).<br/>
<br/>
      E’ volontà di KME e di Cobra SA che, a seguito della Fusione e dell’Aumento di Capitale, le azioni Cobra restino quotate sul mercato telematico organizzato e gestito da Borsa Italiana, pertanto:<br/>
<br/>
      (i) qualora gli azionisti Cobra esercitassero il diritto di recesso spettante a seguito della Fusione, Cobra SA non eserciterà il proprio di diritto di opzione e/o di prelazione ex art. 2437 quater, commi 1, 2 e 3 del codice civile, ferma restando la facoltà (ma non l’obbligo) di Cobra SA di partecipare al collocamento dell’inoptato ai sensi dell’art. 2437
      quater, comma 4 del codice civile (la “<strong>Procedura per il Recesso</strong>”), in ogni caso nei limiti del 2% del capitale di Cobra;<br/>
<br/>
      (ii) qualora a seguito della Procedura per il Recesso, KME e Cobra SA giungano a detenere, congiuntamente tra loro, una percentuale di azioni (la “Percentuale Complessiva Detenuta”) superiore al 90% (la “<strong>Percentuale Massima Consentita</strong>”) del capitale sociale della Società e siano, pertanto, tenuti a porre in essere i rimedi di cui
      all’art. 108, comma 2, del TUF, le Parti porranno in essere, nei 90 giorni successivi al superamento della Percentuale Massima Consentita, quanto segue:<br/>
<br/>
      (a) l’Aumento di Capitale dovrà essere eseguito in tempo utile per la ricostituzione del flottante entro il termine di cui al predetto art. 108, comma 2, del TUF, e le Parti rinunceranno all’esercizio del proprio diritto di opzione riveniente dall’Aumento di Capitale in proporzione alla percentuale di capitale detenuta da ciascun azionista alla data di chiusura
      della Procedura di Recesso, calcolata su un totale del capitale della Società che non consideri le azioni detenute da azionisti diversi dalle Parti; e<br/>
<br/>
      (b) ove anche una sola delle Parti ritenesse che non vi siano le condizioni per ripristinare il flottante mediante la sottoscrizione dell’Aumento di Capitale, ne darà pronta comunicazione scritta all’altra Parte.  A fronte della predetta comunicazione verrà meno l‘impegno indicato sub (a) e ciascuna Parte, per quanto di propria competenza, sarà
      tenuta al trasferimento sul mercato di una percentuale di azioni della Società calcolata in ragione della propria quota di partecipazione al capitale di Cobra<br/>
<br/>
<strong>E. Condizioni Risolutive e Durata<br/>
</strong><br/>
      Il Patto Parasociale è risolutivamente condizionato alla risoluzione dell'Accordo di Fusione secondo quanto ivi previsto.<br/>
<br/>
      Fatto salvo quanto sopra il Patto rimarrà in vigore tre anni ovvero sino al 18 novembre 2013, e potrà rinnovarsi esclusivamente in caso di accordo scritto tra le Parti.<br/>
<br/>
<strong>F. Soggetto presso il quale gli strumenti finanziari sono depositati</strong><br/>
<br/>
      Il Patto Parasociale non contiene obblighi di deposito delle azioni Cobra oggetto del Patto Parasociale.<br/>
<br/>
<strong>G. Deposito presso il Registro Imprese</strong><br/>
<br/>
      Il testo del Patto Parasociale sarà depositato presso il Registro delle Imprese di Varese nei termini di legge.
    </p>
<p align="left">
      23 novembre 2010
    </p>
<p align="left">
<strong>[CP.4.10.1]