/strong>
</p>
<hr/>
<p align="center">
<strong>AVVISO DI SCIOGLIMENTO DEI PATTI PARASOCIALI RELATIVI A</strong>
</p>
<p align="center">
<strong>TAS S.P.A.</strong>
</p>
<p>
            Ai sensi dell’art. 122 del D. Lgs. 58/1998 (“TUF”), nonché dell’art. 131, comma 4, lett. b) del regolamento Consob n. 11971/1999 del 14 maggio 1999, come successivamente modificati ed integrati, si comunica l’intervenuta scadenza, alle date di seguito indicate, delle seguenti previsioni aventi tutte valore di patto parasociale ai sensi
            dell’art. 122, comma 5, lett. a), b) e c) del TUF, relative alle azioni di TAS S.p.A. – con sede in Roma, via Cristoforo Colombo, n. 149, iscritta al Registro Imprese di Roma con il n. RM-732344, codice fiscale e P. IVA n. 05345750581, società quotata al Mercato Telematico Azionario organizzato e gestito da Borsa Italiana S.p.A. (“TAS” o la
            “Società”).
          </p>
<p>
            (i) In data <u>16 maggio 2019</u> sono venute a scadenza, per decorso del termine triennale di durata, le residue pattuizioni parasociali in vigore tra GUM International S.r.l. (“GUM”) e Rosso S. à r.l. (“Rosso”) (il “Patto Rosso-GUM”), e contenute nel contratto di compravendita avente a oggetto la cessione a titolo gratuito da parte di Rosso a
            GUM della partecipazione detenuta da Rosso nel capitale sociale di Verde S. à r.l. (“Verde”), pari al 100% del capitale sociale e del capitale sociale con diritto di voto della stessa. Verde deteneva già l’intero capitale sociale di OWL S.p.A. (già TASNCH Holding S.p.A.; “OWL”) - partecipazione successivamente ridotta al 41,8% e oggi
            detenuta da GUM, nella quale Verde è stata fusa per incorporazione -, e OWL a sua volta detiene – alla data del presente avviso - 64.971.216 azioni ordinarie di TAS, costituenti complessivamente il 77,775 % del capitale sociale della Società;
          </p>
<p>
            (ii) In data <u>17 maggio 2019</u> sono venute a scadenza, per decorso del termine triennale di durata, le seguenti pattuizioni parasociali stipulate nell’ambito dell’operazione di ristrutturazione dell’indebitamento e rafforzamento patrimoniale di TAS, nonché cambio di controllo di TAS stessa, avvenuta in data 4 agosto 2016:
          </p>
<ul>
<li>
              il patto parasociale tra (i) GUM, (ii) Tommaso Barchi, (iii) Luca Cividini e (iv) Alberto Previtali, (il “Patto Investitori Alex 1”), nel quale era stata conferita, complessivamente, una quota pari al 60% del capitale sociale con diritto di voto di Alex S.r.l., con sede legale in Milano, via San Sisto n. 6, iscritta al Registro delle Imprese di Milano, codice fiscale e
              partita Iva n. 09033880965 (“Alex”), che detiene una partecipazione pari al 58,20% del capitale sociale di OWL, la quale a sua volta detiene – alla data del presente avviso -  64.971.216 azioni ordinarie di TAS, costituenti complessivamente il 77,775 % del capitale sociale della Società;
            </li>
<li style="list-style: none">
<br/>
</li>
<li>
              le pattuizioni parasociali contenute nell’accordo di investimento tra GUM e Athena Capital S. à r.l., in nome e per conto di Athena Capital Global Opportunities Fund (già Athena Capital Balance Fund 2) (“Athena”) (il “Patto Investitori Alex 2”), nel quale è stata conferita, complessivamente, una quota pari al 60% del capitale sociale con
              diritto di voto di Alex, che detiene una partecipazione pari al 58,20% del capitale sociale di, la quale a sua volta detiene – alla data del presente avviso - 64.971.216 azioni ordinarie di TAS, costituenti complessivamente il 77,775 % del capitale sociale della Società;
            </li>
<li style="list-style: none">
<br/>
</li>
<li>
              le pattuizioni parasociali contenute nell’accordo tra (i) Dario Pardi, (ii) Umberto Pardi, (iii) Matteo Pardi, (iv) Ginevra Pardi, (v) GUM Consulting S.r.l., (vi) GUM e  (vii) Athena, (il “Patto Investitori Alex 3”), nel quale è stata conferita, complessivamente, una quota pari al 100% del capitale sociale con diritto di voto di GUM Consulting S.r.l.,
              titolare a sua volta di una quota del 51% del capitale sociale con diritto di voto di GUM, che detiene: (i) una quota pari al 30% del capitale sociale con diritto di voto di Alex, e (ii)  una quota pari al 41,80 % del capitale sociale di OWL, che a sua volta detiene – alla data del presente avviso -  64.971.216 azioni ordinarie di TAS, costituenti complessivamente il
              77,775 % del capitale sociale della Società.
            </li>
</ul>
<p>
            Per i dettagli del Patto Rosso-GUM, del Patto Investitori Alex 1, del Patto Investitori Alex 2 e del Patto Investitori Alex 3, tutti pubblicati in data 20 maggio 2016, si rinvia alle informazioni comunicate al mercato fra l’altro da ultimo con l’aggiornamento del 3 febbraio 2017.
          </p>
<p>
            Della notizia dello scioglimento del Patto Rosso-GUM, del Patto Investitori Alex 1, del Patto Investitori Alex 2 e del Patto Investitori Alex 3 è stata data pubblicità mediante comunicazione al Registro delle Imprese di Roma e mediante pubblicazione del presente avviso sul quotidiano a diffusione nazionale “IlSole24Ore” nell’edizione del 20 maggio 2019.
          </p>
<p>
            Il presente avviso è altresì pubblicato sul sito internet della Società www.tasgroup.it (sezione <em>Investors</em>), ove sono anche pubblicate le informazioni essenziali relative al Patto Rosso-GUM, al Patto Investitori Alex 1, al Patto Investitori Alex 2 e al Patto Investitori Alex 3, ed è inoltre disponibile sul meccanismo di stoccaggio autorizzato 1INFO
            all’indirizzo www.1info.it.
          </p>
<p>
            20 maggio 2019
          </p>
<p>
<strong>[TB.5.19.1 - TB.6.19.1 - TB.7.19.1 - TB.8.19.1]