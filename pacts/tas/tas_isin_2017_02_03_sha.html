          </p>
<p>
            Con l’esecuzione dell’Operazione, hanno esaurito i loro effetti gli impegni parasociali previsti dal patto parasociale relativo all’Operazione stipulato tra Rosso, Verde, OWL, Alex S.r.l. (“<strong>Alex</strong>”) e GUM, in data 30 dicembre 2015 e successivamente modificato in data 23 marzo 2016, avente ad oggetto (i) un obbligo di esclusiva assunto da
            OWL, Rosso e Verde nei confronti di Alex e di GUM in relazione all’Operazione (ii) l’impegno di Alex e GUM a non compiere, direttamente o indirettamente, ovvero assumere qualsiasi obbligo ad effettuare, qualsiasi operazione di acquisto avente ad oggetto strumenti finanziari emessi da TAS ovvero aventi come sottostante strumenti finanziari emessi da TAS, nonché (iii)
            l’impegno di Alex e GUM a causare le dimissioni del Sig. Dario Pardi (soggetto che a seguito dell’Operazione esercita il controllo solitario indiretto su TAS) dalla carica di amministratore e Presidente del Consiglio di Amministrazione di TAS nell’ipotesi di mancata chiusura dell’Operazione.
          </p>
<p align="center">
            ***
          </p>
<p>
<strong>1. Società i cui strumenti finanziari sono oggetto delle Pattuizioni Parasociali.</strong>
</p>
<p>
            Le Pattuizioni Parasociali si riferiscono a:
          </p>
<p>
            (i) Verde S.à.r.l., con sede legale in 55 Avenue Pasteur, L-2311, Lussemburgo, capitale sociale pari ad Euro 40.113,00, iscritta presso il Registro delle Imprese del Lussemburgo al n. B132622, società con socio unico interamente controllata da GUM;
          </p>
<p>
            (ii) OWL S.p.A. (già TASNCH Holding S.p.A.), con sede in Milano, Via dell’Annunciata n. 23/4, codice fiscale e numero di iscrizione presso il Registro delle Imprese di Milano 03222440160, società partecipata per il 58,20% del capitale sociale da Alex – quest’ultima a sua volta controllata da GUM – e per il rimanente 41,80% del capitale sociale da
            Verde;
          </p>
<p>
            (iii) TAS – Tecnologia Avanzata dei Sistemi S.p.A., società con sede in Roma, Via Benedetto Croce 6, codice fiscale e numero di iscrizione presso il Registro Imprese di Roma 05345750581, con azioni quotate presso il Mercato Telematico Azionario organizzato e gestito da Borsa Italiana S.p.A., soggetta all’attività di direzione e coordinamento di OWL.
          </p>
<p>
<strong>2. Soggetti aderenti alle Pattuizioni Parasociali e azioni conferite.</strong>
</p>
<p>
            Le Pattuizioni Parasociali contenute nel Contratto di Compravendita Verde sottoscritto in data 16 maggio 2016 sono state stipulate tra le seguenti società:
          </p>
<ul>
<li>
              GUM International S.r.l., con sede legale in Milano, Via San Sisto n. 6, iscritta al Registro delle Imprese di Milano, codice fiscale e partita IVA n. 02323290966;
            </li>
<li>
              Rosso S.à.r.l., società con socio unico, con sede legale in 55 Avenue Pasteur, L-2311, Lussemburgo, capitale sociale pari ad Euro 40.113,00 iscritta presso il Registro delle Imprese del Lussemburgo al n. B132621.
            </li>
</ul>
<p>
            Per completezza, si segnala che (i) Alex ha sottoscritto solo alcune clausole del Contratto di Compravendita Verde, non aventi tuttavia natura parasociale e (ii) Verde ha sottoscritto per mera presa visione il Contratto di Compravendita Verde ai sensi dell’art. 190 della Legge 10 Agosto 1915 del Lussemburgo.
          </p>
<p>
            Le Pattuizioni Parasociali – come meglio descritte nel seguito – riguardano (i) le n. 40.113 azioni con diritto di voto costituenti la Partecipazione Verde rappresentativa del 100% del capitale sociale e del capitale sociale con diritto di voto, nonché (ii) le n. 120.000 azioni ordinarie rappresentativa del 100% del capitale sociale e del capitale sociale con diritto
            di voto di OWL e (iii) le n. 36.571.108 azioni ordinarie con diritto di voto TAS costituenti la Partecipazione TAS, pari all’87,557% del capitale sociale e all’87,557% dei diritti di voto di TAS.
          </p>
<p>
<strong>3. Contenuto, efficacia e durata delle Pattuizioni Parasociali.</strong>
</p>
<blockquote>
<p>
<strong>3.1 Contenuto.</strong>
</p>
</blockquote>
<p>
            Preliminarmente, occorre precisare che alla data di esecuzione dell’Operazione, si sono tenute le assemblee degli azionisti di Verde e OWL al fine di adottare rispettivamente una delibera avente a oggetto: (i) l’approvazione e la ratifica dell’operato degli amministratori di Verde e OWL nonché dei sindaci di OWL che si sono dimessi alla data di esecuzione
            dell’Operazione e di quelli che abbiano ricoperto la carica nel corso dei cinque esercizi precedenti la data di esecuzione dell’Operazione; (ii) la rinuncia a ogni e qualsiasi azione di responsabilità possibile o eventuale da muoversi nei confronti dei suddetti amministratori e sindaci dimissionari per atti o fatti comunque compiuti nell’esercizio delle loro
            funzioni o dei poteri a essi conferiti, fino alla data di esecuzione dell’Operazione; (iii) la rinuncia al diritto di regresso nei confronti di ognuno e tutti i suddetti amministratori e sindaci dimissionari nei casi in cui la relativa società debba pagare ogni e qualsiasi tipo di sanzione amministrativa e/o regolamentare, incluse quelle di natura fiscale, per violazioni
            che ciascuno e detti amministratori e sindaci dimissionari possano aver commesso nello svolgimento dei propri compiti e nell’esercizio dei propri poteri; (iv) la presa d’atto da parte di GUM e Alex del rilascio, a favore dei suddetti amministratori e sindaci dimissionari, di lettere di manleva e indennizzo ai sensi del Contratto di Compravendita Verde (le
            “<strong>Delibere Assembleari di Ratifica e Rinuncia</strong>”).
          </p>
<p>
            Ciò premesso, le Pattuizioni Parasociali prevedono (cfr. art. 9.1. del Contratto di Compravendita Verde) un impegno da parte di GUM (anche in nome e per conto di qualsiasi successore o avente causa a qualsiasi titolo) a fare in modo che, nel contesto dell’assemblea dei soci di Verde chiamata ad approvare il bilancio relativo all’esercizio chiuso al 31 dicembre 2016,
            venga adottata (così come era previsto con riguardo al bilancio relativo all’esercizio chiuso al 31 dicembre 2015) una delibera assembleare a favore degli amministratori dimissionari di Verde che abbiano ricoperto la carica negli ultimi cinque esercizi di contenuto analogo alle Delibere Assembleari di Ratifica e Rinuncia (le “<strong>Delibere Assembleari Relative alla
            Conferma della Ratifica e della Rinuncia</strong>”).
          </p>
<p>
            In aggiunta, è previsto (cfr. art. 8.3.(a) del Contratto di Compravendita Verde) l’impegno da parte di GUM a non impugnare, e a fare in modo che Alex, Verde e qualsiasi successore o avente causa a qualsiasi titolo (ivi inclusi i casi di fusione, scissione o trasformazione) di GUM, Alex, Verde e/o OWL non impugnino, le suddette Delibere Assembleari di Ratifica e Rinuncia e
            le Delibere Assembleari Relative alla Conferma della Ratifica e della Rinuncia (l’“<strong>Impegno a non Impugnare</strong>”).
          </p>
<blockquote>
<p>
<strong>3.2 Efficacia e durata.</strong>
</p>
</blockquote>
<p>
            Le Pattuizioni Parasociali concernenti (i) le Delibere Assembleari Relative alla Conferma della Ratifica e della Rinuncia e (ii) l’Impegno a non Impugnare sono divenute efficaci alla data di esecuzione dell’Operazione.
          </p>
<p>
            Le previsioni concernenti il punto (i) esauriranno i loro effetti con l’adempimento delle relative attività alla data dell’assemblea dei soci di Verde chiamata ad approvare il bilancio relativo all’esercizio sociale al 31 dicembre 2016.
          </p>
<p>
            Le previsioni relative al punto (ii) hanno durata pari a tre anni dalla data di sottoscrizione del Patto Rosso-GUM.
          </p>
<p>
<strong>4.    Ufficio del Registro delle Imprese.</strong>
</p>
<p>
            Il Patto Rosso-GUM è stato depositato presso l’ufficio del Registro delle Imprese di Roma in data 20 maggio 2016.
          </p>
<p>
<strong>5. Natura delle Pattuizioni Parasociali.</strong>
</p>
<p>
            Le Pattuizioni Parasociali possono essere ricondotte alla tipologia indicata nell’art. 122, comma 1 del TUF.
          </p>
<p>
<strong>6. Ulteriori indicazioni.</strong>
</p>
<p>
            Le Pattuizioni Parasociali non prevedono l’istituzione di alcun organo, né contengono alcuna clausola penale o alcun obbligo di deposito delle azioni.<br/>
</p>
<p align="center">
            ***<br/>
</p>
<p>
            Il presente estratto contenente le informazioni essenziali di cui all’art. 130 del Regolamento Emittenti è disponibile sul sito internet <a href="http://www.tasgroup.it/"><u><font color="#0066cc">http://www.tasgroup.it/</font></u></a> (Sezione <em>Investors</em>)
          </p>
<p>
            3 febbraio 2017
          </p>
<p>
<strong>[TB.5.17.1]