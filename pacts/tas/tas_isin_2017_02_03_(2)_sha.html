/strong>
</p>
<hr/>
<p align="center">
<strong>Alex S.r.l. e</strong>
</p>
<p align="center">
<strong>TAS Tecnologia Avanzata dei Sistemi S.p.A.</strong>
</p>
<p align="center">
            ***
          </p>
<p>
<em>Si riporta di seguito l’estratto del Patto Investitori Alex 1 (come di seguito definito) del 17 maggio 2016 relativo alle società Alex e TAS (come di seguito definite), aggiornato all’avvenuta esecuzione dell’Operazione (come di seguito definita), in virtù della quale hanno esaurito i loro effetti, e sono dunque cessati, alcuni degli impegni parasociali
            e in particolare quelli indicati sub lettera E dell’estratto precedentemente pubblicato in data 20 maggio 2016, afferenti all’impegno delle Parti (come di seguito definite) a non effettuare atti di disposizione aventi ad oggetto strumenti finanziari emessi dal TAS ovvero aventi come sottostante strumenti finanziari emessi da TAS medesima.</em><br/>
<em>I termini sopra indicati in maiuscolo hanno il significato a essi attribuito nel prosieguo del presente estratto, che sostituisce integralmente quello precedentemente pubblicato in data 20 maggio 2016.</em>
</p>
<p align="center">
            ***
          </p>
<p>
<strong>Premessa.</strong><br/>
</p>
<p>
            In data 17 maggio 2016, GUM International S.r.l., con sede legale in Milano, Via San Sisto n. 6, iscritta al Registro delle Imprese di Milano, codice fiscale e partita IVA n. 02323290966 (“<strong>GUM International</strong>”), Tommaso Barchi (“<strong>Investitore 1</strong>”), Luca Cividini (“<strong>Investitore 2</strong>”) e Alberto Previtali
            (“<strong>Investitore 3</strong>” e unitamente a Investitore 1 e Investitore 2, gli “<strong>Altri Investitori</strong>”; GUM International e gli Altri Investitori, unitamente, le “<strong>Parti</strong>”) hanno stipulato un accordo di investimento contenente pattuizioni parasociali relativamente ad Alex S.r.l., con sede legale in Milano, via San
            Sisto n. 6, iscritta al Registro delle imprese di Milano, codice fiscale e partita IVA n. 09033880965 (“<strong>Alex</strong>”; le pattuizioni parasociali di seguito indicate come il “<strong>Patto Investitori Alex 1</strong>”).
          </p>
<p>
            Il Patto Investitori Alex 1 è stato stipulato nell’ambito dell’operazione di ristrutturazione dell’indebitamento e rafforzamento patrimoniale di TAS Tecnologia Avanzata dei Sistemi S.p.A. (“<strong>TAS</strong>”), quotata nel MTA organizzato e gestito da Borsa Italiana S.p.A., nonché cambio di controllo di TAS stessa
            (l’“<strong>Operazione</strong>”). Nel contesto dell’esecuzione dell’Operazione (avvenuta lo scorso 4 agosto 2016), Alex ha acquisito il controllo indiretto di TAS, società quotata sul mercato telematico azionario gestito da Borsa italiana S.p.A., nonché di OWL S.p.A. (già TASNCH Holding S.p.A., “<strong>OWL</strong>”), con sede
            legale in Milano, via dell’Annunciata n. 23/4, iscritta al Registro delle imprese di Milano, codice fiscale e partita IVA n. 03222440160, la quale detiene n. 36.571.108 azioni ordinarie di TAS pari all’87,557% del capitale sociale e all’87,557% dei diritti di voto di TAS (la “<strong>Partecipazione TAS</strong>”).
          </p>
<p>
            Con l’esecuzione dell’Operazione, hanno esaurito i loro effetti gli impegni parasociali previsti dal patto parasociale relativo all’Operazione stipulato tra Rosso S. à r.l. (“<strong>Rosso</strong>”), Verde S. à r.l. (“<strong>Verde</strong>”), OWL, Alex e GUM International, in data 30 dicembre 2015 e successivamente modificato in
            data 23 marzo 2016, avente ad oggetto (i) un obbligo di esclusiva assunto da OWL, Rosso e Verde nei confronti di Alex e di GUM International in relazione all’Operazione (ii) l’impegno di Alex e GUM International a non compiere, direttamente o indirettamente, ovvero assumere qualsiasi obbligo ad effettuare, qualsiasi operazione di acquisto avente ad oggetto strumenti
            finanziari emessi da TAS ovvero aventi come sottostante strumenti finanziari emessi da TAS, nonché (iii) l’impegno di Alex e GUM International a causare le dimissioni del Sig. Dario Pardi (soggetto che a seguito dell’Operazione esercita il controllo solitario indiretto su TAS) dalla carica di amministratore e Presidente del Consiglio di Amministrazione di TAS
            nell’ipotesi di mancata chiusura dell’Operazione.
          </p>
<p align="center">
            ***
          </p>
<p>
<strong>1. Società i cui strumenti finanziari sono oggetto del Patto Investitori Alex 1 e diritti di voto complessivamente conferiti nel Patto Investitori Alex 1.</strong>
</p>
<p>
            Il Patto Investitori Alex 1 ha ad oggetto le partecipazioni in Alex (come meglio identificata in premessa), il cui capitale sociale è ripartito come segue:
          </p>
<table border="1" cellpadding="0" cellspacing="0" width="100%">
<tbody>
<tr>
<td valign="top" width="248">
<div align="center">
<strong>Socio</strong> <strong></strong>
</div>
</td>
<td valign="top" width="165">
<p align="center">
<strong>Quota (valore nominale in Euro)</strong> <strong></strong>
</p>
</td>
<td valign="top" width="260">
<p align="center">
<strong>% del capitale sociale</strong> <strong></strong>
</p>
</td>
</tr>
<tr>
<td valign="top" width="248">
<p align="center">
                    GUM International S.r.l.
                  </p>
</td>
<td valign="top" width="165">
<p align="center">
                    300.000,00
                  </p>
</td>
<td valign="top" width="260">
<p align="center">
                    30%
                  </p>
</td>
</tr>
<tr>
<td valign="top" width="248">
<p align="center">
                    Tommaso Barchi
                  </p>
</td>
<td valign="top" width="165">
<p align="center">
                    100.000,00
                  </p>
</td>
<td valign="top" width="260">
<p align="center">
                    10%
                  </p>
</td>
</tr>
<tr>
<td valign="top" width="248">
<p align="center">
                    Luca Cividini
                  </p>
</td>
<td valign="top" width="165">
<p align="center">
                    100.000,00
                  </p>
</td>
<td valign="top" width="260">
<p align="center">
                    10%
                  </p>
</td>
</tr>
<tr>
<td valign="top" width="248">
<p align="center">
                    Julius Baer Fiduciaria S.p.A.
                  </p>
</td>
<td valign="top" width="165">
<p align="center">
                    100.000,00
                  </p>
</td>
<td valign="top" width="260">
<p align="center">
                    10%
                  </p>
</td>
</tr>
<tr>
<td valign="top" width="248">
<p align="center">
                    Alberto Previtali
                  </p>
</td>
<td valign="top" width="165">
<p align="center">
                    100.000,00
                  </p>
</td>
<td valign="top" width="260">
<p align="center">
                    10%
                  </p>
</td>
</tr>
<tr>
<td valign="top" width="248">
<p align="center">
                    Athena Capital Balanced Fund 2
                  </p>
</td>
<td valign="top" width="165">
<p align="center">
                    300.000,00
                  </p>
</td>
<td valign="top" width="260">
<p align="center">
                    30%
                  </p>
</td>
</tr>
<tr>
<td valign="top" width="248">
<p align="center">
<strong>Totale</strong>
</p>
</td>
<td valign="top" width="165">
<p align="center">
<strong>1.000.000,00</strong>
</p>
</td>
<td valign="top" width="260">
<p align="center">
<strong>100%</strong>
</p>
</td>
</tr>
</tbody>
</table>
<br/>
<br/>
<p>
            Nel Patto Investitori Alex 1 è stata conferita, complessivamente, una quota pari al 60% del capitale sociale con diritto di voto di Alex. Si precisa che nell’ambito dell’Operazione, Alex ha acquisito n. 69.840 azioni con diritto di voto di OWL corrispondenti a una partecipazione pari al 58,20% del capitale sociale con diritto di voto di OWL, la quale a sua volta
            detiene, come ricordato, la Partecipazione TAS.
          </p>
<p>
            Il Patto Investitori Alex 1 riguarda dunque, indirettamente, OWL e TAS (come sopra meglio identificate), che a seguito dell’esecuzione dell’Operazione sono diventate rispettivamente controllata diretta e controllata indiretta di Alex.
          </p>
<p>
<strong>2. Soggetti aderenti al Patto Investitori Alex 1. Percentuali dei diritti di voto da ciascuno conferiti e soggetto che in virtù del Patto Investitori Alex 1 esercita il controllo di TAS.</strong>
</p>
<p>
            Il Patto Investitori Alex 1 è stato stipulato tra GUM International, Investitore 1, Investitore 2 e Investitore 3, come meglio identificati in premessa.
          </p>
<p>
            GUM International ha apportato al Patto Investitori Alex 1 una quota pari (i) al 30% del capitale sociale e dei diritti di voto esercitabili in Alex e (ii) al 50% dei diritti di voto complessivamente conferiti nel Patto Investitori Alex 1. Tale quota costituisce l’intera partecipazione detenuta, direttamente e indirettamente, da GUM International in Alex.
          </p>
<p>
            Investitore 1 ha apportato al Patto Investitori Alex 1 una quota pari (i) al 10% del capitale sociale e dei diritti di voto esercitabili in Alex e (ii) al 16,66% dei diritti di voto complessivamente conferiti nel Patto Investitori Alex 1. Tale quota costituisce l’intera partecipazione detenuta, direttamente e indirettamente, da Investitore 1 in Alex.
          </p>
<p>
            Investitore 2 ha apportato al Patto Investitori Alex 1 una quota pari (i) al 10% del capitale sociale e dei diritti di voto esercitabili in Alex e (ii) al 16,66% dei diritti di voto complessivamente conferiti nel Patto Investitori Alex 2. Tale quota costituisce l’intera partecipazione detenuta, direttamente e indirettamente, da Investitore 2 in Alex.
          </p>
<p>
            Investitore 3 ha apportato al Patto Investitori Alex 1 una quota pari (i) al 10% del capitale sociale e dei diritti di voto esercitabili in Alex e (ii) al 16,66% dei diritti di voto complessivamente conferiti nel Patto Investitori Alex 3. Tale quota costituisce l’intera partecipazione detenuta, direttamente e indirettamente, da Investitore 3 in Alex.
          </p>
<p>
            A seguito dell’esecuzione dell’Operazione, il Sig. Dario Pardi, in virtù delle partecipazioni detenute direttamente e indirettamente nelle società che sono divenute parte della catena di controllo di TAS, nonché delle pattuizioni parasociali, esercita il controllo solitario su TAS.
          </p>
<p>
            In particolare, come anche descritto in premessa:
          </p>
<blockquote>
<p>
              (i) il Sig. Dario Pardi detiene una quota del 52% del capitale sociale con diritto di voto di GUM Consulting S.r.l., con sede legale in Milano, via San Sisto n. 6, iscritta al Registro delle Imprese di Milano, codice fiscale e partita IVA n. 09439630964 (“<strong>GUM Consulting</strong>”);
            </p>
<p>
              (ii) GUM Consulting detiene una quota del 51% del capitale sociale con diritto di voto di GUM International;
            </p>
<p>
              (iii) GUM International detiene una quota del 30% del capitale sociale con diritto di voto di Alex, fermo restando che, come si dirà <em>infra</em>, GUM International ha il diritto di nominare la maggioranza degli amministratori di Alex, nonché diritto di veto su alcune importanti deliberazioni assembleari;
            </p>
<p>
              (iv) Alex detiene n. 69.840 azioni con diritto di voto di OWL corrispondenti a una partecipazione pari al 58,20% del capitale sociale con diritto di voto di OWL, mentre GUM International detiene n. 40.113 azioni ordinarie con diritto di voto di Verde, corrispondenti ad una partecipazione pari al 100% del capitale sociale con diritto di voto di Verde e quest’ultima detiene n.
              50.160 azioni con diritto di voto di OWL corrispondenti a una partecipazione pari al 41,80% del capitale sociale con diritto di voto di OWL;
            </p>
<p>
              (v) OWL continua a detenere una partecipazione pari all’87,557% del capitale sociale e all’87,557% dei diritti di voto di TAS.
            </p>
</blockquote>
<p>
<strong>3. Durata, efficacia e contenuto del Patto Investitori Alex 1.</strong>
</p>
<p>
            Il Patto Investitori Alex 1 ha durata di tre anni dalla sua sottoscrizione, avvenuta in data 17 maggio 2016 e dunque fino al 16 maggio 2019.
          </p>
<p>
            L’efficacia del Patto Investitori Alex 1 decorre dal 17 maggio 2016, essendosi avverata in tale data la condizione sospensiva ivi prevista consistente nella sottoscrizione da parte di Alex, entro la data del 30 settembre 2016, di un accordo vincolante con GUM International, Audley European Opportunities Master Fund, Rosso S.à r.l., Verde, OWL e le banche creditrici di TAS
            relativamente all’Operazione.
          </p>
<p>
            Il Patto Investitori Alex 1 prevede i seguenti impegni tra le Parti.
          </p>
<blockquote>
<p>
<strong>A. <em>Governance</em> di Alex.</strong>
</p>
</blockquote>
<p>
            Le Parti si sono impegnate a far sì che Alex sia amministrata da un Consiglio di Amministrazione composto da cinque membri, fermo restando che tre membri sono designati da GUM International mentre un membro è designato di comune accordo dagli Altri Investitori. Le Parti hanno altresì accettato che il rimanente membro possa essere designato da Athena Capital Balanced
            Fund 2 (un comparto di Athena Capital Fund SICAV-FIS), gestito da Athena Capital S.à.r.l. (“<strong>Athena</strong>”), convenendo inoltre che se nel corso dell’esercizio sociale un amministratore dovesse dimettersi o venire a mancare per qualsiasi ragione, il consigliere da nominarsi in sua sostituzione dovrà essere designato dalla stessa parte che aveva
            designato quello cessato (artt. 3.1 e 3.2 del Patto Investitori Alex 1).
          </p>
<p>
            Le Parti si sono inoltre impegnate affinché Alex nomini, ove tale nomina sia obbligatoria ai sensi di legge, un organo di controllo composto da un sindaco unico. Le Parti hanno accettato che il sindaco unico possa essere designato da Athena (art. 3.3).
          </p>
<p>
            Le Parti hanno poi previsto che le decisioni dei soci di Alex, assunte con le modalità tempo per tempo previste, siano assunte con il voto favorevole dei soci che rappresentino la maggioranza del capitale sociale, fermo restando che per le seguenti materie è necessario il voto favorevole di GUM International:
          </p>
<blockquote>
<p>
              (i) aumenti e/o riduzioni del capitale sociale a qualsiasi titolo, fatta eccezione per quelli richiesti dalla legge;
            </p>
<p>
              (ii) l’attribuzione ai soci di diritti particolari ai sensi dell’art. 2468, cod. civ.;
            </p>
<p>
              (iii) fusioni, scissioni, trasformazioni, distribuzione di dividendi, liquidazione volontaria e revoca della stessa, nomina dei liquidatori e attribuzione dei poteri agli stessi;
            </p>
<p>
              (iv) ogni modifica dello statuto, fatta eccezione per quelle che costituiscano adeguamento a norme di legge sopravvenute (art. 3.4).
            </p>
<p>
<strong>B. Impegni di prelazione relativamente ad Alex.</strong>
</p>
</blockquote>
<p>
            Le Parti hanno convenuto che qualora una di esse intendesse trasferire, in tutto o in parte, a terzi, la partecipazione di cui sia titolare in Alex (la “<strong>Partecipazione in Offerta</strong>”), tale Parte sarà tenuta a offrire irrevocabilmente la Partecipazione in Offerta in prelazione alle altre Parti, mediante relativa comunicazione di trasferimento (salvo che
            il trasferimento della Partecipazione in Offerta avvenga in favore del coniuge del socio, dei parenti in linea retta del socio, in qualunque grado e di società controllanti, controllate, collegate o comunque appartenenti al medesimo gruppo di una società socia, artt. 4.1.2 e 4.1.7).
          </p>
<p>
            Le Parti che intendano esercitare il diritto di prelazione dovranno manifestare irrevocabilmente, a loro volta ed entro quindici giorni dal ricevimento della comunicazione di trasferimento della Partecipazione in Offerta, la volontà di acquistare l’intera Partecipazione in Offerta (e non solo parte di essa) alle condizioni indicate dalla Parte offerente, indicando inoltre
            in modo chiaro ed irrevocabile la disponibilità ad acquistare anche la partecipazione che altre Parti dovessero voler vendere a seguito di esercizio del diritto di covendita di cui alla successiva lettera (C) (art. 4.1.3).
          </p>
<p>
            Nel caso di esercizio della prelazione da parte di più aventi diritto, la cessione della Partecipazione in Offerta avverrà nei confronti di tutti gli aventi diritto medesimi, in misura proporzionale alla partecipazione detenuta da ciascun avente diritto nel capitale di Alex, dedotta la Partecipazione in Offerta (art. 4.1.4).
          </p>
<p>
            Viceversa, in caso di mancato esercizio del diritto di prelazione entro i termini concordati dalle Parti, la Partecipazione in Offerta potrà essere ceduta al terzo, purché il relativo trasferimento sia perfezionato entro e non oltre trenta giorni dalla scadenza del termine stabilito per l’esercizio del diritto di prelazione, alle condizioni indicate nell’offerta
            (art. 4.1.5).
          </p>
<blockquote>
<p>
<strong>C.</strong> <strong>Diritto di covendita relativamente ad Alex.</strong>
</p>
</blockquote>
<p>
            Le Parti hanno previsto che nel caso in cui una o più Parti, che rappresentino, anche congiuntamente, una partecipazione non inferiore al 40% del capitale di Alex (la “<strong>Parte Cedente</strong>”) intendano compiere atti di cessione su tutta o parte della propria partecipazione in Alex, la Parte Cedente dovrà inviare alle altre Parti la comunicazione di
            trasferimento della Partecipazione in Offerta secondo quanto previsto per l’esercizio del diritto di prelazione di cui alla precedente lettera (B) (artt. 4.2.1 e 4.2.2).
          </p>
<p>
            Ciascuna delle altre Parti, in alternativa all’esercizio della prelazione, potrà chiedere alla Parte Cedente che il terzo acquirente acquisti anche la propria partecipazione, ai medesimi termini e condizioni e in modo proporzionale alla percentuale della partecipazione che la Parte Cedente intende trasferire. In tal caso, la Parte Cedente non potrà procedere al
            trasferimento, salvo che il terzo acquirente accetti di acquistare anche la partecipazione delle Parti che ne abbiano fatto richiesta (art. 4.2.3).
          </p>
<p>
            Decorso il termine di quindici giorni dal ricevimento della comunicazione di trasferimento della Partecipazione in Offerta e in assenza di comunicazione di esercizio del diritto di covendita, la Partecipazione in Offerta potrà essere liberamente trasferita, purché detto trasferimento sia perfezionato entro e non oltre il termine di trenta giorni dalla scadenza del termine
            stabilito per l’esercizio del diritto di covendita e alle condizioni indicate nella comunicazione di trasferimento della Partecipazione in Offerta (art. 4.2.4).
          </p>
<blockquote>
<p>
<strong>D. Mandato a vendere TAS.</strong>
</p>
</blockquote>
<p>
            Le Parti si sono impegnate, ciascuna per quanto di propria competenza, affinché a partire dal trentesimo mese ed entro trentasei mesi dalla data di esecuzione dell’Operazione (avvenuta lo scorso 4 agosto 2016), OWL conferisca incarico a un <em>advisor</em> finanziario di primario <em>standing</em> di compiere una valutazione della Partecipazione TAS secondo gli
            <em>standard</em> di mercato avuto riguardo ad aziende comparabili, nonché a ricercare investitori interessati all’acquisto della Partecipazione TAS (art. 5.1).
          </p>
<p>
            Nel caso in cui l’<em>advisor</em> dovesse ricevere un’offerta scritta da parte di un terzo investitore per l’acquisizione della Partecipazione TAS, che valorizzi TAS per un importo da regolarsi interamente in contanti contestualmente all’acquisto della Partecipazione TAS, la quale offerta sia ritenuta soddisfacente dai soci che rappresentino almeno il 71% del
            capitale di Alex (la “<strong><em>Exit</em></strong>”), ciascuna delle Parti si è impegnata, per quanto di propria competenza, affinché OWL compia ogni atto e assuma ogni iniziativa o comportamento che risulterà necessario per il perfezionamento dell’<em>Exit</em>, ai termini e condizioni indicati nell’offerta comunicata
            dall’<em>advisor</em> (art. 5.2).
          </p>
<p>
            Le Parti hanno convenuto che nessuna delle Parti stesse potrà formulare, nemmeno per interposta persona, un’offerta per l’acquisto della Partecipazione TAS nell’ambito della procedura gestita dall’<em>advisor</em> in forza del mandato a vendere (art. 5.3).
          </p>
<blockquote>
<p>
<strong>E. Altri impegni delle Parti.</strong>
</p>
</blockquote>
<p>
            In virtù di tutto quanto precede, le Parti si sono impegnate affinché lo statuto di Alex incorpori, <em>inter alia</em>, le previsioni del Patto Investitori Alex 1 (art. 6).
          </p>
<p>
            Ciascuna delle Parti si è impegnata ad adempiere gli impegni assunti ai sensi del Patto Investitori Alex 1 e a fare quanto in proprio potere affinché i consiglieri da essa designati si conformino a quanto previsto dal Patto Investitori Alex 1. Resta espressamente inteso che il comportamento di ciascuno dei consiglieri in difformità da quanto previsto ai sensi del Patto
            Investitori Alex 1 si riterrà imputabile alla Parte che abbia designato tale consigliere.
          </p>
<p>
            Qualsiasi modifica, variazione o rinuncia al Patto Investitori Alex 1 non sarà valida e vincolante ove non risulti da atto scritto firmato da tutte le Parti nei cui confronti tale modifica, variazione o rinuncia deve operare.
          </p>
<p>
<strong>4. Ufficio del Registro delle Imprese.</strong>
</p>
<p>
            Il Patto Investitori Alex 1 è stato depositato presso l’ufficio del Registro delle Imprese di Roma in data 20 maggio 2016.
          </p>
<p>
<strong>5. Natura del Patto Investitori Alex 1.</strong>
</p>
<p>
            Le pattuizioni del Patto Investitori Alex 1 relative alla <em>governance</em> di Alex (par. 3(A)) sono riconducibili all’art. 122, comma 1, TUF, mentre quelle relative al diritto di prelazione (par. 3(B)), al diritto di covendita (par. 3(C)), al mandato a vendere (par. 3(D)) nonché agli altri impegni delle Parti (par. 3(E)) sono riconducibili all’art. 122, comma 5,
            lett. <em>b</em>) <em>c</em>) e <em>d)</em> TUF.
          </p>
<p>
<strong>6. Ulteriori indicazioni.</strong>
</p>
<p>
            Il Patto Investitori Alex 1 non prevede l’istituzione di alcun organo del Patto medesimo, né contiene previsioni relative al rinnovo del Patto o al recesso dallo stesso, né clausole penali o alcun obbligo di deposito delle quote presso alcun soggetto.
          </p>
<p align="center">
            ***
          </p>
<p>
            Il presente estratto contenente le informazioni essenziali di cui all’art. 130 del Regolamento Emittenti è disponibile sul sito internet <a href="http://www.tasgroup.it/"><u><font color="#0066cc">http://www.tasgroup.it/</font></u></a> (Sezione <em>Investors</em>).
          </p>
<p>
            3 febbraio 2017
          </p>
<p>
<strong>[TB.6.17.1]