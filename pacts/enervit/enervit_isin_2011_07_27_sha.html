/strong>
</p>
<p>
<b>PATTO VENUTO MENO IN DATA 24 LUGLIO 2011 PER DECORRENZA DEL TERMINE IVI PREVISTO</b>
</p>
<hr/>
<p align="center">
<b>ENERVIT S.P.A.</b>
</p>
<p>
      Ai sensi dell’art 122 del D.Lgs n. 58/1998 e successive modifiche ("<b>TUF</b>") e degli artt 129 e seguenti del Regolamento Consob n. 11971/1999 e successive modifiche, si rende noto quanto segue.
    </p>
<p>
<b><i>1. Premessa</i></b>
</p>
<p>
<b>(a)</b> Il patto parasociale stipulato in data 16 maggio 2008 tra Alberto Sorbini, Giuseppe Sorbini e Maurizia Maria Sorbini con efficacia dal 24 luglio 2008 al 24 luglio 2011 si è risolto in data 24 luglio 2011 per scadenza del termine di durata.
    </p>
<p>
<b>(b)</b> Alberto Sorbini (AS), Giuseppe Sorbini (GS) e Maurizia Maria Sorbini (MS), (singolarmente definiti quali la "<b>Parte</b>" o il "<b>Partecipante</b>" e, collettivamente, le "<b>Parti</b>" o i "<b>Partecipanti</b>") hanno concluso in data 25 luglio 2011 ("<b>Data di Sottoscrizione</b>"), un accordo di durata triennale contenente
      pattuizioni rilevanti ai sensi dell’art. 122 del D. Lgs 58/1998 (il "<b>Patto</b>"), diretto a disciplinare i loro rapporti in qualità di azionisti della Società, ivi incluso talune pattuizioni relative ai limiti e alle modalità di trasferimento delle azioni ordinarie Enervit detenute dai Partecipanti nonché talune regole di <i>corporate governance</i>;
    </p>
<p>
<i><b>2. Tipo di accordo</b></i>
</p>
<p>
      Le disposizioni contenute nel Patto, riprodotte in sintesi nel punto 5 che segue, sono riconducibili ad un patto di consultazione, ad un patto volto a disciplinare i limiti e le modalità di trasferimento di azioni ordinarie Enervit e ad un patto avente per effetto l’esercizio congiunto di un’influenza dominante, rilevanti ai sensi dell’art. 122, comma 5, lett. a), b)
      e d) TUF.
    </p>
<p>
<i><b>3. Società i cui strumenti finanziari sono oggetto del Patto</b></i>
</p>
<p>
      Le pattuizioni parasociali contenute nel Patto hanno ad oggetto azioni ordinarie di Enervit con sede in Milano Viale Achille Papa, 30, iscritta nel Registro delle Imprese di Milano con il n. 01765290067. Alla Data di Sottoscrizione il capitale sociale di Enervit ammonta ad Euro 4.628.000, suddiviso in 17.800.000 azioni ordinarie prive del valore nominale.
    </p>
<p>
<i><b>4. Soggetti aderenti al Patto e azioni Enervit da essi detenute</b></i>
</p>
<p>
      Il Patto ha ad oggetto tutte le azioni ordinarie Enervit ("Azioni") detenute dai Partecipanti alla Data di sottoscrizione e le disposizioni del Patto si estenderanno automaticamente a tutte le azioni successivamente acquistate dai Partecipanti a qualsiasi titolo durante il periodo di vigenza del Presente Patto, nonché ai successori e/o aventi causa dei Partecipanti.
    </p>
<p>
      La tabella che segue illustra con riferimento ai soggetti aderenti al Patto il numero di azioni sindacate la percentuale della rispettiva partecipazione sulle azioni sindacate e sul capitale sociale.
    </p>
<center>
<table border="1" cellpadding="4" cellspacing="0" dir="ltr" width="100%">
<tbody>
<tr>
<td valign="top" width="26%">
<p>
<b>Partecipanti</b>
</p>
</td>
<td valign="top" width="37%">
<p>
<b>Nr. Azioni</b>
</p>
</td>
<td valign="top" width="37%">
<p>
<b>% sul capitale sociale</b>
</p>
</td>
</tr>
<tr>
<td valign="top" width="26%">
<p>
                AS
              </p>
</td>
<td valign="top" width="37%">
<p>
                3.158.201
              </p>
</td>
<td valign="top" width="37%">
<p>
                17,74%
              </p>
</td>
</tr>
<tr>
<td valign="top" width="26%">
<p>
                GS
              </p>
</td>
<td valign="top" width="37%">
<p>
                3.157.851
              </p>
</td>
<td valign="top" width="37%">
<p>
                17,74%
              </p>
</td>
</tr>
<tr>
<td valign="top" width="26%">
<p>
                MS
              </p>
</td>
<td valign="top" width="37%">
<p>
                2.630.226
              </p>
</td>
<td valign="top" width="37%">
<p>
                14,78%
              </p>
</td>
</tr>
<tr>
<td valign="top" width="26%">
<p>
<b>AS GS MS</b>
</p>
</td>
<td valign="top" width="37%">
<p>
<b>8.946.278</b>
</p>
</td>
<td valign="top" width="37%">
<p>
<b>50,26%</b>
</p>
</td>
</tr>
</tbody>
</table>
</center>
<p>
<i><b>5. Contenuto del Patto</b></i>
</p>
<p>
<i><b>5.1 Regole di corporate governance</b></i>
</p>
<p>
      Secondo il Patto, i Partecipanti si impegnano a riunirsi almeno dieci giorni prima della data prevista per ciascuna assemblea della Società in prima convocazione, su iniziativa di qualunque dei Partecipanti, per consultarsi preventivamente in relazione all’esercizio dei diritti sociali ed economici derivanti dalle Azioni conferite al presente Patto. In tale riunione i
      Partecipanti convengono di procedere ad una consultazione in merito ai temi posti all’ordine del giorno dell’assemblea della Società, con l’obiettivo di addivenire, per quanto ragionevolmente possibile e comunque nel rispetto delle finalità del presente Patto, alla determinazione di indicazioni di voto comuni. Qualora all’interno della riunione di
      consultazione non si raggiunga l’unanimità dei consensi, le Parti si impegnano ad esprimere il voto in assemblea ordinaria o straordinaria seguendo l’indicazione di voto espressa dalla maggioranza dei Partecipanti nella riunione di consultazione.
    </p>
<p>
      Con specifico riferimento alle delibere portanti la nomina degli amministratori e dei sindaci della Società, i Partecipanti si impegnano a consultarsi nei tempi opportuni al fine di predisporre una lista comune ed a votare in favore di tale lista in sede di Assemblea sociale.
    </p>
<p>
<i><b>5.2 Vincoli alla circolazione delle azioni sindacate</b></i>
</p>
<p>
      Il trasferimento a qualunque titolo della titolarità o dell’usufrutto (collettivamente, il "<b>Trasferimento</b><i>"</i>) delle Azioni (intendendosi per tali anche i diritti di acquisto o sottoscrizione di Azioni di qualsiasi genere) detenute dai Partecipanti (i) agli altri Partecipanti, (ii) ai coniugi dei Partecipanti e (iii) ai parenti dei Partecipanti in primo grado
      in linea retta è liberamente consentito a condizione che sottoscrivano per accettazione il Patto.
    </p>
<p>
      In tutti gli altri casi il Trasferimento delle Azioni è soggetto al consenso di tutti i Partecipanti.
    </p>
<p>
      Il Partecipante che voglia trasferire in tutto o in parte le proprie Azioni dovrà tempestivamente informare dettagliatamente gli altri Partecipanti di tale volontà indicando l’ammontare di azioni offerte e delle condizioni dell’offerta. Ciascun Partecipante che abbia ricevuto la comunicazione di vendita dovrà comunicare per iscritto al potenziale venditore la
      volontà di manifestare il consenso al Trasferimento, fermo restando che il potenziale venditore dovrà rinunciare al Trasferimento delle proprie Azioni in caso di mancato consenso unanime al Trasferimento.
    </p>
<p>
      Nel caso in cui i Partecipanti non abbiano manifestato il consenso unanime al Trasferimento, ciascun Partecipante avrà la facoltà di acquistare pro quota le Azioni da Trasferire (il <i>"</i><b>Diritto di Call</b><i>"</i>) al prezzo che i Partecipanti sin d’ora convengono di fissare nella misura pari alla media aritmetica dei prezzi ufficiali di Borsa registrati
      dalle Azioni nei trenta giorni che precedono la data della comunicazione di vendita diminuito del 20%<i>.</i>
</p>
<p>
      Nel caso in cui uno, o entrambi gli altri Partecipanti, esercitino il Diritto di Call, il prezzo, come sopra definito, sarà pagato nel termine di ventiquattro mesi dalla data del Trasferimento delle Azioni da Trasferire, restando inteso che per i primi sei mesi non verrà corrisposto alcun interesse e successivamente gli interessi saranno calcolati sulla base del tasso Euribor a
      tre mesi, più uno spread del 2%.
    </p>
<p>
      I Partecipanti hanno la facoltà di dare in pegno tutte o parte delle proprie Azioni, a condizione che venga espressamente escluso il diritto di voto a favore del creditore pignoratizio, previa tempestiva comunicazione agli altri Partecipanti di tale volontà.
    </p>
<p>
      Ai sensi del Patto ciascun Partecipante si asterrà dallo stipulare o aderire a patti parasociali - nel senso indicato dall’art. 122 del D. Lgs. 58/1998 - con soggetti terzi senza il previo accordo di tutti gli altri Partecipanti.
    </p>
<p>
<i><b>6. Durata del Patto</b></i>
</p>
<p>
      Il Patto è valido ed efficace per la durata di 3 anni a partire dalla Data di Sottoscrizione.
    </p>
<p>
<i><b>7. Soggetto che esercita il controllo ai sensi dell’art. 93 TUF</b></i>
</p>
<p>
      I Partecipanti in virtù del Patto esercitano un’influenza determinante su Enervit S.p.A.. In forza del Patto, nessuno degli aderenti ha il potere di esercitare individualmente il controllo sulla Società ai sensi dell’art. 93 TUF.
    </p>
<p>
<i><b>8. Deposito del Patto</b></i>
</p>
<p>
      Il Patto è stato depositato presso il Registro Imprese di Milano in data 26 luglio 2011.
    </p>
<p>
      27 luglio 2011
    </p>
<p>
<strong>[EN.2.11.1]