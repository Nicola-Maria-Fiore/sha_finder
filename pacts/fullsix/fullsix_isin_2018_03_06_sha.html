<html>
<head>
<title>
      FULLSIX SPA
    </title>
<meta content="stp" name="subjectList"/>
<meta content="725177" name="linkid"/>
<meta content="FULLSIX SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="FULLSIX SPA" name="SOCIETA"/>
<meta content="stpatti" name="ss_table"/>
<meta content="2018-09-24" name="date"/>
<meta content="stpatti" name="tipo"/>
<meta content="N;prudenzi;1524490673703" name="synchro"/>
<meta content="148277" name="codconsob"/>
</head>
<body>
<p align="center">
<strong>Informazioni essenziali relative patto parasociale avente ad oggetto azioni di Enervit S.p.A., stipulato in data 24 luglio 2017 e depositato al Registro Imprese di Milano  in data 24 luglio 2017 ai sensi dell’art 122 del D.Lgs 58/98 e dell’art. art 130 del Regolamento Consob n. 11971/1999 (il “Regolamento” o il Regolamento
      Emittenti”).</strong><br/>
<br/>
<span lang="IT"><strong>FULLSIX SPA</strong></span>
</p>
<p align="center">
<em>Premesso che</em>
</p>
<p>
<em>Come da comunicato stampa congiunto 2 marzo 2018 (reperibile alla sezione Investor Relations del sito Internet www.fullsix.it), è stato stipulato un accordo preliminare vincolante, in base al quale Blugroup Srl, che detiene il pacchetto di maggioranza relativa di FullSix SpA (pari al 45,31%), scambierà tale partecipazione con una partecipazione azionaria nella start-up
      innovativa MyAv Srl (di cui è prevista la prossima trasformazione in SpA), che è controllata da Orizzonti Holding SpA (OH SpA) e partecipata da Centro Studi Srl.</em>
</p>
<p>
<em>L'accordo preliminare vincolante fa riferimento a motivazioni imprenditoriali ed industriali, tra cui le sinergie connesse allo sviluppo da parte del Gruppo FullSix (nell’ambito del rapporto cliente-fornitore con il Gruppo Orizzonti Holding) di soluzioni specifiche da poter commercializzare, che aprono promettenti prospettive di innovazione e di mercato per lo stesso Gruppo
      FullSix.</em>
</p>
<p>
<em>In questa prospettiva, è stato concordato che – previa sottoscrizione di idoneo patto parasociale al closing dello scambio azionario – l'Arch. Marco Benatti esprimerà il Presidente del Consiglio di Amministrazione e l'Amministratore delegato con deleghe generali operative, anche al fine di garantire la terzietà e indipendenza operativa del Gruppo
      FullSix nei confronti di tutti i clienti, compresi quelli eventualmente concorrenti, in qualche modo, con le Aziende del Gruppo Orizzonti Holding.</em>
</p>
<p>
<em>Analogamente, è stato concordato che Orizzonti Holding SpA esprimerà almeno un Consigliere, su cui verranno concentrate le deleghe finanziarie, e ciò anche in considerazione della previsione – da formalizzarsi nel patto parasociale – che alla FullSix SpA si estendano le politiche finanziare attuate dalla OH SpA nei confronti delle proprie società
      controllate. In tale contesto, sempre nell’ambito del patto parasociale da stipularsi, è previsto che FullSix SpA potrà accedere, per gli squilibri temporanei di cassa, alla finanza di breve della tesoreria centralizzata del Gruppo Orizzonti Holding, negli stessi termini economici applicati a tutte le suddette controllate (allo stato, OH SpA prevede di rendere immediatamente
      disponibile a FullSix SpA, al closing dello scambio azionario, un’apertura di credito, pari ad Eur 2 Milioni, erogabile secondo necessità, alle stesse condizioni di tasso e di rimborso delle Aziende del Gruppo Orizzonti).</em>
</p>
<p>
      Si comunica
    </p>
<p>
      ai sensi dell’art. 130 del Regolamento Consob adottato con delibera n. 11971/1999 e successive modifiche, quanto segue:
    </p>
<p>
      L’accordo preliminare di patto parasociale ha per oggetto le azioni di <strong>FullSix S.p.A.</strong>
</p>
<p>
      Il numero dei diritti di voto riferiti alle suddette azioni che, alla stipula del patto parasociale definitivo, saranno complessivamente conferiti nel patto è di 5.570.287, pari al 49,81% del totale dei diritti di voto rappresentativi del capitale sociale.
    </p>
<p>
      I soggetti che aderiranno al patto, sottoscrittori dell’accordo preliminare, sono:
    </p>
<p>
<strong>OH S.p.A</strong>., la quale conferirà nel patto, al momento della sua stipula, l’intera partecipazione in FullSix SpA che riceverà in esecuzione dello scambio azionario con Blugroup Srl e che, allo stato, è prevista in n. 4.053.371 azioni, pari al 72,77% del totale dei diritti di voto conferiti e al 36,25% del totale voti/azioni rappresentativi del capitale
      sociale;
    </p>
<p>
<strong>Centro Studi S.r.l.</strong>, la quale conferirà nel patto, al momento della sua stipula, l’intera partecipazione in FullSix SpA che riceverà in esecuzione dello scambio azionario con Blugroup Srl e che, allo stato, è prevista in n. 1.013.343 azioni, pari al 18,19% del totale dei diritti di voto conferiti e al 9,06% del totale voti/azioni rappresentativi del
      capitale sociale;
    </p>
<p>
<strong>BENATTI Marco</strong>, il quale conferirà nel patto, al momento della sua stipula, l’intera partecipazione in FullSix SpA attualmente detenuta, di n. 503.573 azioni, pari al 9,04% del totale dei diritti di voto conferiti e al 4,50% del totale voti/azioni rappresentativi del capitale sociale.
    </p>
<p>
      È previsto l’intervento nel patto, per quanto possa occorrere, di Blugroup Srl (la quale, al momento del <em>closing</em> del patto, avrà trasferito a OH S.p.A. e Centro Studi S.r.l., mediante scambio azionario, l’intera partecipazione azionaria in FullSix SpA attualmente detenuta, di n. 5.066.714 azioni, pari al 45,31% del totale voti/azioni rappresentativi del
      capitale sociale).
    </p>
<p>
      In virtù del patto, il controllo di FullSix SpA sarà ripartito tra BENATTI Marco e OH SpA [secondo quanto specificato alla successiva lett. d)].
    </p>
<p>
      L’oggetto del patto comprenderà l'esercizio del diritto di voto nell’assemblea dei soci (sindacato di voto), ai sensi del comma 1 dell’art. 122 TUF.
    </p>
<p>
      Il patto prevederà il rinnovo tacito alla scadenza [secondo quanto specificato alla successiva lett. e)].
    </p>
<p>
<a id="_Ref508184767" name="_Ref508184767">Il contenuto del patto da stipularsi, per le finalità del presente prospetto, è così sintetizzato:</a>
</p>
<p>
      nomina della maggioranza dei consiglieri di amministrazione, su designazione di BENATTI Marco, con il solo gradimento (vincolante) di OH SpA che non potrà essere immotivatamente negato;
    </p>
<p>
      elezione di BENATTI Marco a presidente del consiglio di amministrazione;
    </p>
<p>
      nomina di almeno un consigliere designato da OH SpA;
    </p>
<p>
      attribuzione di deleghe "generali operative" ad un amministratore delegato designato da BENATTI Marco /Blugroup Srl;
    </p>
<p>
      attribuzione di tutte le deleghe "finanziarie" ad un consigliere designato da OH SpA;
    </p>
<p>
      facoltà di OH SpA di negoziare liberamente le azioni di FullSix SpA che saranno acquisite dalla stessa OH SpA attraverso la OPS (offerta pubblica di scambio) successiva alla stipula del patto parasociale (e conseguente all’acquisizione della partecipazione da Blugroup Srl mediante scambio azionario);
    </p>
<p>
      attività di OH SpA per non operare il "delisting" delle azioni di FullSix SpA.
    </p>
<p>
      La data di stipula del patto è stabilita contestualmente al closing dello scambio azionario tra OH SpA/Centro Srl e Blugroup Srl, a seguito del completamento della due diligence previsto nella settimana del 19-23 marzo 2018, con efficacia dalla data della stipula.
    </p>
<p>
      La durata del patto sarà di 3 anni dalla stipula, con rinnovo tacito alla scadenza di 2 anni, se prima della stessa scadenza non interverrà disdetta di una delle parti.
    </p>
<p>
      Il patto sarà depositato al Registro delle Imprese competente per la sede legale di FullSix SpA (Camera di commercio di Milano Monza Brianza Lodi) entro 5 giorni dalla stipula.
    </p>
<p>
      6 marzo 2018
    </p>
<p>
<strong>[FX.1.18.1]