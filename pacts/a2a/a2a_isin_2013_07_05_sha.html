/strong><br/>
</p>
<hr/>
<p align="center">
<strong> </strong>A2A S.P.A.
    </p>
<p>
      Il Comune di Brescia e il Comune di Milano, con riferimento all’Accordo Parasociale relativo a A2A S.p.a. (“<strong>A2A</strong>”) vigente, aggiornato da ultimo in data 27 maggio 2011, non avvalendosi della clausola di disdetta entro il 30.06.2013  intendono il suddetto Accordo tacitamente rinnovato con efficacia a far data dal 01.01.2014, nell’unico testo che
      si riporta in estratto:
    </p>
<p>
<strong>1. SOCIETA’ I CUI STRUMENTI FINANZIARI SONO OGGETTO DELLE PATTUIZIONI</strong>
</p>
<p>
      L’Accordo, ha ad oggetto A2A, società avente sede in Brescia – Via Lamarmora, 230, iscritta presso il Registro delle Imprese di Brescia, numero di iscrizione e codice fiscale 11957540153, capitale sociale di Euro 1.629.110.744,04, diviso in numero 3.132.905.277 azioni ordinarie del valore nominale unitario di Euro 0,52 caduna.
    </p>
<p>
<strong>2.</strong> <strong>AZIONI OGGETTO DELLE PATTUIZIONI</strong>
</p>
<p>
      Sono oggetto dell’Accordo n. 1.726.978.749 azioni ordinarie della Società, rappresentative del 55,124% del capitale sociale della Società.
    </p>
<p>
<strong>3.</strong> <strong>SOGGETTI ADERENTI ALL’ACCORDO</strong>
</p>
<p>
      Sono parti dell’Accordo: (i) il Comune di Brescia, il quale detiene n. 860.172.536 azioni ordinarie della Società rappresentative del 27,456% del capitale sociale della stessa; e (ii) il Comune di Milano, il quale detiene n. 866.806.213 azioni ordinarie della Società, rappresentative del 27,668% del capitale sociale della stessa.
    </p>
<p>
<strong>4.</strong> <strong>CONTENUTO DELL’ACCORDO</strong>
</p>
<p>
<strong> </strong><strong>4.1 Principi fondamentali.</strong>
</p>
<p>
      I Comuni hanno concordato sui seguenti principi fondamentali relativi all’assetto proprietario e di <em>corporate governance</em> della Società:
    </p>
<p>
      (a) fermo restando quanto previsto nell’art. 3.1. dell’Accordo, i due Comuni saranno proprietari di un uguale numero di azioni della Società e le azioni complessivamente possedute dai due comuni dovranno sempre rappresentare la maggioranza del capitale della Società (almeno il 50% più due delle azioni con voto in circolazione);
    </p>
<p>
      (b) la Società sarà soggetta al controllo pubblico e congiunto dei due Comuni, i quali avranno un identico ruolo e identici poteri;
    </p>
<p>
      (c) il controllo congiunto dei due comuni sulla Società sarà stabile e dovrà durare nel tempo, nella misura massima consentita dalla legge e dalle disposizioni del nuovo statuto della Società;
    </p>
<p>
      (d) i Comuni intendono perseguire, nella loro qualità di soci di riferimento della Società, l’obiettivo del miglioramento e dell’ottimizzazione dei servizi resi alla collettività dalla Società.
    </p>
<p>
      Fermi gli obblighi previsti nell’ Accordo, ed in particolare (ma a titolo di esempio), gli obblighi previsti negli Articoli 3.2. e 3.3. dell’Accordo, le Parti si danno atto, per quanto possa occorrere, che qualora uno dei Comuni, per cause diverse dall’inadempimento dell’ Accordo, venisse a detenere un numero di Azioni della Società superiore a quello
      dell’altro Comune, quest’ultimo avrà facoltà di acquistare ulteriori Azioni della Società fino al raggiungimento dello stesso numero di azioni posseduto dall’altro Comune.
    </p>
<p>
      Restano peraltro fermi gli acquisti di azioni della società effettuati dal comune di Milano in esecuzione del regolamento del POC.
    </p>
<p>
<strong>4.2 Limiti al trasferimento ed all’acquisto di azioni della Società. Divieto di stipula di altri accordi parasociali.</strong>
</p>
<p>
      I Comuni si sono impegnati a non trasferire, acquistare, assumere impegni e/o compiere atti diretti ad Acquistare, direttamente o indirettamente (attraverso società Controllate, fiduciari e/o soggetti collegati in qualunque modo, ecc.), la proprietà e/o la disponibilità di Azioni della Società.
    </p>
<p>
      I Comuni si sono inoltre impegnati a non stipulare accordi parasociali o di altra natura, diversi dall’Accordo, relativi alla Società e/o alle sue azioni.
    </p>
<p>
<strong>4.3 Corporate governance della Società.</strong>
</p>
<p>
      I Comuni si sono impegnati a rispettare e a fare in modo che sia sempre rispettato il principio di pariteticità tra i rappresentanti dei due Comuni nel Consiglio di Sorveglianza e nel Consiglio di gestione della Società.<br/>
      In particolare, per quanto riguarda il Consiglio di Sorveglianza, i Comuni si sono impegnati a:
    </p>
<p>
      (a) presentare una lista comune di candidati alla carica di consigliere di sorveglianza della Società, nella quale i Comuni indicheranno un candidato ciascuno ovvero candidati scelti di comune accordo (tra cui in ogni caso almeno un revisore legale iscritto nell’apposito registro per ciascun Comune), che verranno ordinati all’interno della lista in via tra loro alternata;
    </p>
<p>
      (b) votare a favore di candidati scelti di comune accordo in qualunque altra ipotesi diversa da quelle indicate al punto (a), in cui l’assemblea della Società fosse chiamata a nominare il Consiglio di Sorveglianza;
    </p>
<p>
      (c) votare, nell’ipotesi di sostituzione di un consigliere di sorveglianza tratto dalla lista presentata dai Comuni, a favore del candidato indicato dal Comune che aveva designato il consigliere cessato;
    </p>
<p>
      (d) fare in modo che, per gli esercizi 2009, 2010 e 2011, sia nominato quale Presidente del Consiglio di Sorveglianza il consigliere indicato dal Comune di Brescia, e quale Vice – Presidente del Consiglio di Sorveglianza il consigliere indicato dal Comune di Milano; per i trienni successivi si applicherà il criterio dell’alternanza.
    </p>
<p>
      Per quanto riguarda il Consiglio di Gestione, i Comuni si sono impegnati:
    </p>
<p>
      (a) fare in modo che il Consiglio di Gestione sia e rimanga composto da 8 componenti eletti dal Consiglio di Sorveglianza sulla base di liste presentate dai Consiglieri di Sorveglianza, in conformità a quanto previsto dallo Statuto, di cui 4 componenti designati dai consiglieri di sorveglianza nominati dal Comune di Brescia (di cui uno in possesso dei requisiti di indipendenza
      stabiliti per i sindaci dall’art. 148, comma 3, del TUF) e 4 componenti designati dai consiglieri di sorveglianza nominati dal Comune di Milano (di cui uno in possesso dei requisiti di indipendenza stabiliti per i sindaci dall’art. 148, comma 3, del TUF);
    </p>
<p>
      (b) fare in modo che per gli esercizi 2009, 2010 e 2011, il Presidente ed il Vice – Presidente del Consiglio di gestione nominati dal Consiglio di Sorveglianza saranno designati rispettivamente dal Comune di Milano e dal Comune di Brescia; per i trienni successivi si applicherà il criterio dell’alternanza.
    </p>
<p>
<strong>5.</strong> <strong>DURATA DELL’ACCORDO</strong>
</p>
<p>
      Le disposizioni di cui al precedente punto 4 hanno durata fino al 31 dicembre 2013 e si intenderanno tacitamente rinnovate di triennio in triennio se non disdettate da nessuno dei due Comuni entro e non oltre sei mesi prima della loro scadenza.
    </p>
<p>
<strong>6.</strong> <strong>DEPOSITO DELL’ACCORDO</strong>
</p>
<p>
      Una copia dell’Accordo nel testo aggiornato e consolidato sottoscritto dai Comuni in data 27 maggio 2011, è stata depositata presso il Registro delle Imprese di Brescia.
    </p>
<p>
      5 luglio 2013
    </p>
<p>
<strong>[AAB.3.13.1]