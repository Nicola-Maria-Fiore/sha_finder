/b>
</p>
<p align="center">
<strong>* * *</strong>
</p>
<p>
<strong>In data 27 maggio 2011 i comuni hanno consolidato e aggiornato l'accordo del 5 ottobre 2007 e la relativa integrazione del 27 maggio 2009.</strong>
</p>
<hr/>
<p align="center">
       <strong>A2A S.P.A.</strong>
</p>
<p align="left">
      Il Comune di Milano e il Comune di Brescia comunicano di aver stipulato in data 5 ottobre 2007 un “patto parasociale” ai sensi delle lettere a), b) e d) dell’art. 122 del D.Lgs. 24 febbraio 1998, n. 58 (il “<strong>Testo Unico</strong>”). Il patto (di seguito, l’“<strong>Accordo</strong>”) riguarda: (i) le società ASM Brescia S.p.A.
      (“<strong>ASM</strong>”) e AEM S.p.A. (“<strong>AEM</strong>”), entrambe quotate sul Mercato Telematico Azionario; (ii) la società risultante dalla fusione di ASM in AEM (la “<strong>Fusione</strong>”), le cui azioni saranno quotate sul Mercato Telematico Azionario.<br/>
<br/>
      In data 24 dicembre 2007 è stato sottoscritto l’atto di fusione per incorporazione di ASM in AEM, con efficacia dal 1° gennaio 2008; da quest’ultima data, AEM ha assunto la denominazione di A2A S.p.A.<br/>
<br/>
      Pertanto, con decorrenza 1° gennaio 2008, la società oggetto dell’Accordo è A2A S.p.A. (la “<strong>Società</strong>” o “<strong>A2A</strong>”).<br/>
<br/>
<strong>1. SOCIETÀ I CUI STRUMENTI FINANZIARI SONO OGGETTO DELLE PATTUIZIONI<br/>
</strong><br/>
      L’Accordo, avente originariamente ad oggetto ASM e AEM, con effetto dalla Fusione ha ad oggetto A2A (già AEM), società avente sede in Milano, Corso di Porta Vittoria 4, iscritta presso il Registro delle Imprese di Milano, numero di iscrizione e codice fiscale 11957540153, capitale sociale di Euro 1.629.110.744,04, diviso in numero 3.132.905.277 azioni ordinarie del valore
      nominale unitario di Euro 0,52 cadauna.<br/>
<br/>
<strong>2. AZIONI OGGETTO DELLE PATTUIZIONI</strong><br/>
<br/>
      Sono oggetto dell’Accordo n. 1.726.978.749 azioni ordinarie della Società, rappresentative del 55,124% del capitale sociale della Società.<br/>
<br/>
<strong>3. SOGGETTI ADERENTI ALL’ACCORDO<br/>
<br/>
</strong>Sono parti dell’Accordo: (i) il Comune di Brescia, il quale detiene n. 860.172.536 azioni ordinarie della Società, rappresentative del 27,456% del capitale sociale della stessa; e (ii) il Comune di Milano, il quale detiene n. 866.806.213  azioni ordinarie della Società, rappresentative del 27,668% del capitale sociale della stessa.<br/>
<br/>
<strong>4. CONTENUTO DELL’ACCORDO</strong>.<br/>
<br/>
      In conseguenza della Fusione, il contenuto degli accordi collegati alla Fusione stessa ha avuto seguito.<br/>
<br/>
      Rimangono ancora in essere, ai sensi dell’art. 122 del Testo Unico, le seguenti pattuizioni, relative alla Società.<br/>
<br/>
<strong>4.1 Principi fondamentali</strong><br/>
<br/>
      I Comuni hanno concordato sui seguenti principi fondamentali relativi all’assetto proprietario e di <em>corporate governance</em> della Società:<br/>
<br/>
      (a) fermo restando quanto previsto nel successivo punto (d), i due Comuni saranno proprietari di un uguale numero di azioni della Società e le azioni complessivamente possedute dai due Comuni dovranno sempre rappresentare la maggioranza del capitale della Società (almeno il 50% più due delle azioni con voto in circolazione alla data di efficacia della Fusione);<br/>
<br/>
      (b) la Società sarà soggetta al controllo pubblico e congiunto dei due Comuni, i quali avranno un identico ruolo e identici poteri;<br/>
<br/>
      (c) il controllo congiunto dei due Comuni sulla Società sarà stabile e dovrà durare nel tempo, nella misura massima consentita dalla legge e dalle disposizioni del nuovo statuto della Società;<br/>
<br/>
      (d) la corporate governance della Società resterà invariata, ed in particolare resterà invariato il controllo pubblico e congiunto dei due Comuni sulla Società come sopra definito, nel caso in cui, successivamente alla Fusione, la partecipazione del Comune di Milano nella Società dovesse diluirsi per effetto della conversione del prestito obbligazionario
      convertibile in azioni A2A (già azioni AEM) (“<strong>POC</strong>”), fermo restando che:<br/>
<br/>
      (i) la partecipazione complessiva dei due Comuni dovrà restare sopra il 50% più due delle Azioni della Società in circolazione alla data di efficacia della Fusione;<br/>
<br/>
      (ii) il Comune di Milano potrà rimborsare per cassa il POC, con le modalità e nei tempi che riterrà opportuni, fermo restando quanto previsto dal regolamento di emissione;<br/>
<br/>
      (e) i Comuni intendono perseguire, nella loro qualità di soci di riferimento della Società, l’obiettivo del miglioramento e dell’ottimizzazione dei servizi resi alla collettività dalla Società.<br/>
<br/>
<strong>4.2 Limiti al trasferimento ed all’acquisto di azioni della Società. Divieto di stipula di altri accordi parasociali<br/>
</strong><br/>
      I Comuni si sono impegnati a non trasferire, acquistare, assumere impegni e/o compiere atti diretti ad acquistare o trasferire, direttamente o indirettamente, la proprietà e/o la disponibilità di azioni della Società, fatte salve: (i) la facoltà del Comune di Milano di acquistare – entro il termine di sei mesi dalla scadenza del POC – azioni della
      Società e/o obbligazioni convertibili in azioni A2A emesse dal Comune di Milano (le “<strong>Obbligazioni A2A</strong>”) (e/o di acquistare il diritto di acquistare azioni della Società e/o Obbligazioni A2A) al fine di mantenere e/o riacquistare, con riferimento al POC, una partecipazione azionaria nella Società paritetica a quella del Comune di Brescia; (ii) la
      facoltà del Comune di Milano di consegnare azioni della Società ai portatori di Obbligazioni A2A secondo quanto indicato al successivo punto 4.4.<br/>
<br/>
      I Comuni si sono inoltre impegnati a non stipulare accordi parasociali o di altra natura, diversi dall’Accordo, relativi alla Società e/o alle sue azioni.<br/>
<br/>
<strong>4.3 Corporate governance della Società</strong><br/>
<br/>
      I Comuni si sono impegnati a rispettare e a fare in modo che sia sempre rispettato il principio di pariteticità tra i rappresentanti dei due Comuni nel Consiglio di Sorveglianza e nel Consiglio di Gestione della Società.<br/>
<br/>
      In particolare, per quanto riguarda il Consiglio di Sorveglianza, i Comuni si sono impegnati a:<br/>
<br/>
      (a) nominare tempestivamente i 6 consiglieri di sorveglianza della Società che ciascuno di essi avrà diritto di designare ai sensi dell’art. 2449 cod. civ.;<br/>
<br/>
      (b) presentare una lista comune e paritetica di candidati alla carica di consigliere di sorveglianza della Società in ogni caso in cui la nomina del Consiglio di Sorveglianza debba essere effettuata sulla base del voto di lista previsto dallo statuto della Società;<br/>
<br/>
      (c) votare a favore di candidati scelti di comune accordo in qualunque altra ipotesi diversa da quelle indicate al punto (b), in cui l’assemblea della Società fosse chiamata a nominare il Consiglio di Sorveglianza;<br/>
<br/>
      (d) fare in modo che, per i primi tre esercizi, sia nominato quale Presidente del Consiglio di Sorveglianza il consigliere indicato dal Comune di Brescia, e quale Vice-Presidente del Consiglio di Sorveglianza il consigliere indicato dal Comune di Milano; per i trienni successivi si applicherà il criterio dell’alternanza.<br/>
<br/>
      Per quanto riguarda il Consiglio di Gestione, i Comuni si sono impegnati:<br/>
<br/>
      (a) fare in modo che il Consiglio di Gestione sia e rimanga composto da 8 componenti eletti dal Consiglio di Sorveglianza sulla base di liste presentate dai Consiglieri di Sorveglianza, in conformità a quanto previsto dallo Statuto, di cui 4 componenti designati dai consiglieri di sorveglianza nominati dal Comune di Brescia (di cui uno in possesso dei requisiti di indipendenza
      stabiliti per i sindaci dall’art. 148, comma 3, del Testo Unico) e 4 componenti designati dai consiglieri di sorveglianza nominati dal Comune di Milano (di cui uno in possesso dei requisiti di indipendenza stabiliti per i sindaci dall’art. 148, comma 3, del Testo Unico);<br/>
<br/>
      (b) fare in mdo che, per i primi tre esercizi, il Presidente ed il Vice-Presidente del Consiglio di Gestione, nominati dal Consiglio di Sorveglianza, siano designati rispettivamente dal Comune di Milano e dal Comune di Brescia; per i trienni successivi si applicherà il criterio dell’alternanza.<br/>
<br/>
<strong>4.4 POC<br/>
</strong><br/>
      Il Comune di Milano è libero di consegnare azioni A2A ai portatori delle Obbligazioni A2A che ne chiedessero la conversione ovvero di rimborsare per cassa le Obbligazioni A2A, con le modalità e nei tempi che riterrà opportuni, fermo restando quanto previsto dal regolamento di emissione del POC.
    </p>
<p align="left">
<strong>5. EFFICACIA E DURATA DELLE PATTUIZIONI</strong>
</p>
<p align="left">
      Le disposizioni di cui al precedente punto 4 avranno una durata di tre anni dalla data di efficacia della Fusione e si intenderanno tacitamente rinnovate di triennio in triennio se non disdettate da nessuno dei due Comuni entro e non oltre sei mesi prima della loro scadenza.<br/>
<br/>
<strong>6. DEPOSITO DELL’ACCORDO</strong><br/>
<br/>
      Una copia dell’Accordo è stata depositata sia presso il Registro delle Imprese di Milano sia presso il Registro dell’Imprese di Brescia.
    </p>
<p align="left">
      09 luglio 2009
    </p>
<p align="left">
<strong>[AAB.1.09.1]