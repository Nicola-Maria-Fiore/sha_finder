/strong>
</p>
<hr/>
<p>
       <strong>Estratto dei patti parasociali comunicati alla Consob ai sensi dell’art. 122 del d.lgs. 24.02.1998, n. 58</strong>
</p>
<p align="center">
<strong>A2A S.P.A.</strong>
</p>
<p>
       
    </p>
<p>
      Il Comune di Brescia e il Comune di Milano con riferimento all’Accordo Parasociale relativo a A2A Spa vigente (l’"<b>Accordo</b>"), sottoscritto il 30.12.2013 e modificato da ultimo in data 20 maggio 2016, non avvalendosi della clausola di disdetta entro il 30.09.2016 intendono il suddetto Accordo tacitamente rinnovato con efficacia triennale a far data dal 01.01.2017.
      Si forniscono le seguenti informazioni essenziali dell’Accordo:
    </p>
<p>
<b>SOCIETA’ I CUI STRUMENTI FINANZIARI SONO OGGETTO DELLE PATTUIZIONI</b>
</p>
<p>
      L’Accordo ha ad oggetto A2A Spa, società avente sede in Brescia, Via Lamarmora n. 230, iscritta nel Registro delle Imprese di Brescia col seguente numero di codice fiscale 11957540153 e iscritta al R.E.A. di Brescia al n. 493995, capitale sociale di Euro 1.629.110.744,04, diviso in numero 3.132.905.277 azioni ordinarie del valore nominale unitario di Euro 0,52 caduna.
    </p>
<p>
<b>AZIONI OGGETTO DELLE PATTUIZIONI</b>
</p>
<p>
      Sono oggetto dell’Accordo n. 1.566.452.642 azioni ordinarie della Società, rappresentative del 50,0000001117% del capitale sociale della Società (valore arrotondato), ovvero
    </p>
<p>
      per il Comune di Brescia numero 783.226.321 (settecentoottantatremilioniduecentoventiseimilatrecentoventuno) pari al 25,000000056% del capitale sociale (valore arrotondato),
    </p>
<p>
      per il Comune di Milano numero 783.226.321 (settecentoottantatremilioniduecentoventiseimilatrecentoventuno) pari al 25,000000056% del capitale sociale (valore arrotondato).
    </p>
<p>
      .
    </p>
<p>
<b>SOGGETTI ADERENTI ALL’ACCORDO</b>
</p>
<p>
      Sono parti dell’Accordo: (i) il Comune di Brescia, il quale detiene n. 783.226.321 azioni ordinarie della Società rappresentative del 25,000000056% del capitale sociale (valore arrotondato); e (ii) il Comune di Milano, il quale detiene n. 783.226.321 rappresentative del 25,000000056% del capitale sociale (valore arrotondato).
    </p>
<p>
<b>CONTENUTO DELL’ACCORDO</b>
</p>
<p>
<b>4.1 Principi fondamentali.</b>
</p>
<p>
      I Comuni hanno concordato sui seguenti principi fondamentali relativi all’assetto proprietario e di <i>corporate governance</i> della Società:
    </p>
<p>
      i due Comuni saranno proprietari di un uguale numero di azioni della Società e le azioni complessivamente possedute dai due comuni dovranno sempre rappresentare la maggioranza del capitale della Società;
    </p>
<p>
      la Società sarà soggetta al controllo pubblico e congiunto dei due Comuni, i quali avranno un identico ruolo e identici poteri;
    </p>
<p>
      il controllo congiunto dei due comuni sulla Società sarà stabile e dovrà durare nel tempo, nella misura massima consentita dalla legge e dalle disposizioni del nuovo statuto della Società;
    </p>
<p>
      i Comuni intendono perseguire, nella loro qualità di soci di riferimento della Società, l’obiettivo del miglioramento e dell’ottimizzazione dei servizi resi alla collettività dalla Società;
    </p>
<p>
      le azioni sindacate di ciascun Comune oggetto dell’accordo sono pari ad una quota del 25% del capitale più una azione, intendendosi non sindacate quelle eccedenti tale soglia.
    </p>
<p>
       
    </p>
<p>
<b>4.2. Limiti al trasferimento ed all’acquisto di azioni della Società. Divieto di stipula di altri accordi parasociali.</b>
</p>
<p>
      I Comuni, anche per conto di proprie Società controllate e Enti posseduti e/o controllati, si sono impegnati a non stipulare con soggetti diversi dall’altro Comune accordi di qualunque genere, ivi compresi patti parasociali, relativi alla Società e/o alle sue azioni;
    </p>
<p>
      I Comuni si sono impegnati a non trasferire le azioni sindacate della Società dagli stessi possedute.
    </p>
<p>
<b>4.3. Voto</b>
</p>
<p>
      Con riferimento alle azioni non sindacate, i Comuni si sono impegnati a votare in modo non divergente dalle azioni sindacate.
    </p>
<p>
      I Comuni si sono impegnati ad attuare entro il 30.6.2014 il cambio del sistema di governance da dualistico a tradizionale<b>.**</b>
</p>
<p>
<b>4.4. Corporate governance della Società.</b>
</p>
<p>
      I Comuni si sono impegnati:
    </p>
<p>
      a rispettare e a fare in modo che sia sempre rispettato il principio di pariteticità tra i rappresentanti dei due Comuni nel Consiglio di Amministrazione e nell’eventuale Comitato Esecutivo della Società;
    </p>
<p>
      a fare in modo che il Consiglio di Amministrazione sia composto da 12 componenti eletti dall’assemblea;
    </p>
<p>
      a presentare congiuntamente una lista di nominativi, in possesso di elevate qualità professionali, nella quale almeno 8 saranno indicati alternativamente dal Comune di Milano e dal Comune di Brescia ed uno sarà indicato congiuntamente dai due Comuni; I Comuni si impegnano a votare la lista congiuntamente presentata: il primo candidato della lista sarà il Presidente del
      Consiglio di Amministrazione, il secondo candidato della lista sarà il Vice Presidente del C.d.A., I Comuni si impegnano a dare specifici indirizzi ai propri rappresentanti nel Consiglio di Amministrazione affinchè venga nominato Amministratore delegato il soggetto che, è stato indicato congiuntamente. In caso di cessazione dalla carica, per qualsiasi motivo, di un
      Consigliere di Amministrazione indicato nella lista di cui prima che non sia l’Amministratore Delegato, i Comuni si impegnano a votare nell’assemblea che delibera la sostituzione dell’amministratore cessato il nominativo indicato dal Comune che aveva indicato l’amministratore da sostituire. In caso di cessazione della carica, per qualsiasi motivo,
      dell’Amministratore Delegato i Comuni si impegnano a dare, di comune accordo, specifiche indicazioni agli amministratori indicati nella lista presentata dai Comuni per individuare il nominativo di un nuovo Amministratore Delegato da cooptare nel Consiglio di Amministrazione, per il quale i Comuni concordemente voteranno nell’assemblea che delibera la sostituzione;
    </p>
<p>
      i Comuni si impegnano a rispettare il principio dell’alternanza nella formazione della lista; alla prima nomina del C.d.A. il primo candidato della lista sarà indicato dal Comune di Milano.
    </p>
<p>
<b>4.5. Collegio Sindacale.</b>
</p>
<p>
      Il Collegio Sindacale sarà composto da 3 membri effettivi e 2 supplenti.
    </p>
<p>
      I Comuni hanno convenuto che, ai fini della nomina del Collegio Sindacale, essi presenteranno una lista comune di candidati nella quale il Comune di Brescia e il Comune di Milano indicheranno un candidato ciascuno come membro effettivo e un candidato come membro supplente, indicato alternativamente ad ogni nomina del Collegio Sindacale, fermo restando che il Presidente del Collegio
      Sindacale verrà nominato dall’assemblea fra i Sindaci individuati dalla minoranza. Ai fini del rispetto della normativa di equilibrio di genere, il Comune che avrà designato il Presidente del C.dA. indicherà un candidato appartenente al genere meno rappresentato.
    </p>
<p>
<b>4.6. Accordo di Covendita</b>
</p>
<p>
      Il Comune di Brescia e il Comune di Milano si sono impegnati ad attivare azioni congiunte al fine di alienare le azioni di A2A S.p.A. possedute dai due Comuni e non sindacate entro e non oltre il 30.06.2014. <b>**</b>
</p>
<p>
<b>4.7. Durata dell’Accordo</b>
</p>
<p>
      L’Accordo ha efficacia sino al 31 dicembre 2016. Per effetto della mancata disdetta - da esercitarsi entro il 30 settembre 2016 - le sue disposizioni sono rinnovate dal 1 gennaio 2017 al 31 dicembre 2019 e si intenderanno tacitamente rinnovate di triennio in triennio se non disdettate da nessuno dei due Comuni entro e non oltre tre mesi prima della loro scadenza.
    </p>
<p>
      Gli obblighi di riservatezza previsti dall’Accordo cessano di avere efficacia alla fine del primo anno successivo alla cessazione dell’Accordo.
    </p>
<p>
<b>DEPOSITO DELL’ACCORDO</b>
</p>
<p>
      Una copia dell’Accordo, sottoscritto dai Comuni in data 30 dicembre 2013, nonché una copia dell’appendice n. 1, sottoscritta in data 20 maggio 2016, sono state depositate il medesimo giorno di loro sottoscrizione presso il Registro delle Imprese di Brescia.
    </p>
<p>
      Le Informazioni essenziali sono disponibili sui siti: www.comune.milano.it – www.comune.brescia.it
    </p>
<p>
      4 Ottobre 2016
    </p>
<p>
<b>[AAB.3.16.2]