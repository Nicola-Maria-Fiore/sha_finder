/strong> 
    </p>
<p>
<strong>PATTO SCIOLTO CON PUBBLICAZIONE AVVENUTA IL 30 MAGGIO 2005</strong>
</p>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<b>PARTECIPAZIONI ITALIANE S.P.A. <br/>
      (ex Necchi s.p.a.)</b>
</p>
<p>
      Estratto del patto parasociale sottoscritto in data 31 marzo 2005 fra Glass Italy B.V., Banca Popolare di Lodi S.c. a r.l. ed Efibanca S.p.A. relativo a Glass Italy B.V. (il <strong>"Patto Parasociale"</strong>) 
    </p>
<p>
<b>1. Società i cui strumenti finanziari sono oggetto del Patto Parasociale</b>
</p>
<p>
      La società i cui strumenti finanziari sono oggetto del Patto Parasociale è Glass Italy B.V., società di diritto olandese, con sede in Herengracht 400, 1017 Amsterdam, iscritta nel <i>Trade Registrar</i> di Amsterdam al n. 34192158 (<strong>"Glass"</strong>), la quale controlla direttamente, ai sensi dell'art. 2359, n. 1, c.c., la società Partecipazioni
      Italiane Società per Azioni, società di diritto italiano, quotata sul Mercato Telematico Azionario organizzato e gestito da Borsa Italiana S.p.A., avente sede in Pavia, Viale della Repubblica n. 34 (<strong>"Partecipazioni Italiane"</strong>), essendo titolare di n. 910.714.285 azioni ordinarie, rappresentative dell'82,68% del capitale sociale di Partecipazioni
      Italiane. Tale partecipazione è stata acquisita da Glass in data 5 aprile 2005, per effetto della stipulazione con Partecipazioni Italiane di un <i>"Atto di sottoscrizione con conferimento di partecipazion</i>e", in forza del quale Glass ha interamente sottoscritto e versato l'aumento di capitale di Euro 153.000.000,00 deliberato da Partecipazioni Italiane in data 22
      marzo 2005 ex art. 2441, comma 4, primo periodo, c.c.. Tale aumento di capitale è stato liberato da Glass mediante il conferimento a Partecipazioni Italiane di nn. 13.357.889 azioni, del valore nominale di Euro 1 ciascuna, rappresentative del 99,85% circa del capitale della società Bormioli Finanziaria S.p.A., con sede in Parma, Piazza Garibaldi n. 17, codice fiscale e numero di
      iscrizione nel Registro delle Imprese di Parma 11264330157.
    </p>
<p>
<b>2. Soggetti aderenti al Patto Parasociale</b>
</p>
<p>
      I soggetti aderenti al Patto Parasociale sono i seguenti:
    </p>
<p>
      - Glass, titolare dell'82,68% del capitale sociale di Partecipazioni Italiane;
    </p>
<p>
      - Efibanca S.p.A. (<strong>"Efibanca"</strong>) - titolare di tutte le n. 2.369 azioni di Classe B emesse da Glass rappresentative del 5% del capitale sociale della stessa - la quale esercita, anche nell'interesse della propria capogruppo Banca Popolare di Lodi S.c. a r.l. (<strong>"BPL"</strong>), il controllo di Stichting Glass Italy, fondazione di diritto olandese
      che detiene tutte le n. 45.000 azioni di Classe A emesse da Glass, rappresentative del restante 95% del capitale sociale di Glass (la "Fondazione"). Il controllo sulla Fondazione è esercitato da Efibanca in virtù dei diritti indicati nel successivo punto 3; e 
    </p>
<p>
      - BPL titolare indirettamente del 99,61% del capitale sociale di Efibanca e del 12,64% del capitale sociale di Partecipazioni Italiane. In virtù del controllo di Efibanca detenuto da BPL, a quest'ultima fa indirettamente capo il controllo della Fondazione. 
    </p>
<p>
      (Glass, BPL ed Efibanca, congiuntamente, le "Parti").
    </p>
<p>
<b>3. Soggetto che esercita il controllo di Glass</b>
</p>
<p>
      Glass è soggetta al controllo di Efibanca, anche nell'interesse della propria capogruppo BPL (il <strong>"Gruppo BPL"</strong>), in virtù delle disposizioni del Patto Parasociale relativo a Glass nonché tramite l'esercizio del controllo sulla Fondazione. L'atto costitutivo della Fondazione, infatti, prevede che l'organo direttivo sia composto da tre
      amministratori, di cui un amministratore di classe A e due amministratori di classe B, e circoscrive la nomina dell'amministratore di classe A all'interno di una lista predefinita di quattro nominativi, inseriti su indicazione di Efibanca.
    </p>
<p>
      Gli amministratori di classe B sono nominati su designazione di una società di servizi di diritto olandese, ma previo gradimento espresso dell'amministratore di classe A. Sempre in base all'atto costitutivo della Fondazione, le decisioni più rilevanti relative alla gestione della Fondazione, tra cui quelle in materia di disposizione dei beni facenti parte del patrimonio
      della Fondazione, devono essere assunte con il consenso dell'amministratore di classe A. Essendo Efibanca società controllata da BPL, il controllo della Fondazione, e quindi anche della sua partecipata Glass, fa indirettamente capo a BPL. Pertanto, anche il controllo di Partecipazioni Italiane fa indirettamente capo a BPL.
    </p>
<p>
<b>4. Principali pattuizioni previste dal Patto Parasociale</b>
</p>
<p>
      Il Patto Parasociale è teso a disciplinare la <i>corporate governance</i> di Glass.
    </p>
<p>
      In particolare, le Parti hanno convenuto che – in aggiunta alla tutela già assicurata al Gruppo BPL dall'esercizio del controllo sulla Fondazione – sia riconosciuto a Efibanca, anche nell'interesse di BPL, il potere di influenzare direttamente in modo dominante anche le decisioni dell'organo amministrativo di Glass.
    </p>
<p>
      A tal fine, le Parti hanno convenuto pertanto che, entro il 31 maggio 2005, l'assemblea dei soci di Glass provveda a modificare lo statuto così da prevedere che:
    </p>
<p>
      (a) l'organo amministrativo <i>(Management Boar</i>d) sia investito di tutti i poteri per l'amministrazione ordinaria e straordinaria della società;
    </p>
<p>
      (b) il <i>Management Board</i> sia composto di 3 membri <i>(Director</i>s), e sia riservato al socio titolare delle azioni di Classe B, e quindi ad Efibanca, il diritto di nominare due <i>Directors</i> e i loro eventuali sostituti, e al socio titolare delle azioni di Classe A, e quindi alla Fondazione, il diritto di nominare il terzo amministratore e i suoi eventuali sostituti;
    </p>
<p>
      (c) l'assunzione da parte del <i>Management Board</i> di ogni deliberazione sia subordinata al voto favorevole della maggioranza degli amministratori in carica;
    </p>
<p>
      (d) la modifica delle clausole dello Statuto di Glass regolanti quanto previsto ai precedenti punti a), b) e c) non potrà essere deliberata dall'assemblea dei soci senza il voto favorevole del socio titolare di azioni di Classe B, e quindi di Efibanca.
    </p>
<p>
      Inoltre, la Fondazione, nella sua qualità di socio titolare del 95% del capitale sociale di Glass, ha espresso il proprio assenso all'introduzione di tali modifiche statutarie, impegnandosi a votare a favore dell'introduzione delle stesse nell'assemblea dei soci di Glass che sarà a tal fine convocata.
    </p>
<p>
<b>5. Durata del Patto Parasociale</b>
</p>
<p>
      Il Patto Parasociale non prevede un termine di durata. Peraltro il Patto Parasociale cesserà di avere efficacia una volta che saranno state assunte dall'assemblea dei soci di Glass le delibere di modifica dello statuto sociale nei termini indicati al precedente punto 4.
    </p>
<p>
<b>6. Deposito presso il Registro delle Imprese</b>
</p>
<p>
      Il Patto Parasociale di cui al presente estratto è stato comunicato a Consob e verrà depositato presso il Registro delle Imprese di Pavia, ai sensi di legge.
    </p>
<p>
      15 aprile 2005
    </p>
<p>
<strong>[NA.3.05.1]