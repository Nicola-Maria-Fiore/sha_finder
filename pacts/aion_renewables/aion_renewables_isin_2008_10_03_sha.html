/strong>
</p>
<hr/>
<p align="center">
<strong>KERSELF S.P.A.<br/>
</strong>Sede sociale in Via della Tecnica n. 8 – 42015 Prato di Correggio (RE)<br/>
      Capitale sociale Euro 17.424.342,00 i.v. – Reg. Imprese di R.E. e P. Iva IT01777890359
    </p>
<p align="left">
<b>ESTRATTO DEL PATTO TRA PIER ANGELO MASSELLI, IMMOBILIARE VE-GA S.P.A E AVELAR ENERGY LTD.</b>
</p>
<i></i>
<p>
<i>Premessa</i>
</p>
<p>
      In data 31 luglio 2008 è stato sottoscritto (e comunicato al mercato) un contratto preliminare (il "<b>Contratto Preliminare</b>") tra Pier Angelo Masselli e Avelar Energy Ltd. ("Avelar") al quale era allegata la bozza di un patto parasociale, non ancora efficace, da sottoscriversi contestualmente al contratto definitivo, sottoscrizione peraltro subordinata a talune
      condizioni sospensive, tra cui il nulla-osta delle competenti autorità <i>antitrust</i> (il "<b>Patto</b>"). Il contratto preliminare aveva ad oggetto: (i) la costituzione da parte di Pier Angelo Masselli e VE-GA S.p.A. ("<b>VE-GA</b>") di una nuova società ("<b>Holdco</b>"); (ii) il conferimento in favore di Holdco di tutte le azioni di Kerself
      S.p.A. ("<b>Kerself</b>") detenute da Pier Angelo Masselli e da VE-GA pari a circa il 29,9% del capitale sociale di quest’ultima; (iii) la cessione in favore di Avelar del 50% del capitale sociale di Holdco (l’"<b>Operazione</b>").
    </p>
<p>
      Ad integrazione di quanto sopra, si informa che in data 24 settembre 2008, essendosi verificate le suddette condizioni, è stato sottoscritto il contratto definitivo di compravendita di azioni della società veicolo già denominata convenzionalmente Holdco destinata a detenere una partecipazione pari al 29,90% del capitale sociale di Kerself S.p.A., contestualmente al predetto
      patto parasociale, il quale ha pertanto acquisito efficacia a decorrere da tale data.
    </p>
<p>
      La società veicolo Holdco – costituita in data 5 agosto 2008 - è stata denominata Finmav S.p.A., con sede in Correggio (RE), Via della Tecnica n. 8, capitale sociale Euro 120.000,00, iscritta presso il Registro delle Imprese di Reggio Emilia al n.02344990359. A seguito della sottoscrizione del suddetto contratto definitivo di compravendita, Finmav S.p.A. è partecipata
      pariteticamente da Pier Angelo Masselli (direttamente per il 43,9083% e indirettamente, per il tramite di Immobiliare VE-GA S.p.A, società controllata e facente capo a Pier Angelo Masselli, per il 6,0917%) e da Avelar Energy Ltd.
    </p>
<p>
<b>1. Soggetti che aderiscono al Patto</b>
</p>
<p>
      Aderiscono al Patto (le "Parti"):
    </p>
<p>
      - Pier Angelo Masselli, nato a Correggio (RE) il giorno 29/08/1958, residente in Rio Saliceto (RE), Via San Lodovico n. 65, codice fiscale MSSPNG58M29D037T;
    </p>
<p>
      - Immobiliare VE-GA S.p.A., con sede legale in Prato di Correggio (RE), Via della Tecnica, 8, codice fiscale e iscrizione presso il Registro delle Imprese di Reggio Emilia n. 04636470967. Tale società è partecipata dal Signor Pier Angelo Masselli per una percentuale pari al 98,74%;
    </p>
<p>
      - Avelar Energy Ltd., con sede legale in Zurigo, Svizzera, Claridenstrasse n. 22, numero d’iscrizione nel Registro delle Imprese di Zurigo n. CH-020.3.030.511-1.Avela Energy Ltd è una società di diritto svizzero controllata dal Gruppo Renova.
    </p>
<p>
      TABELLA DEGLI ADERENTI AL PATTO (le "Parti")
    </p>
<table border="1" cellpadding="4" cellspacing="0" height="172" width="100%">
<tbody>
<tr>
<td height="36" valign="top" width="36%">
<p>
              Aderenti al Patto
            </p>
</td>
<td height="36" valign="top" width="32%">
<p align="center">
              n.azioni di Finmav
            </p>
</td>
<td height="36" valign="top" width="32%">
<p align="center">
              %
            </p>
</td>
</tr>
<tr>
<td height="36" valign="top" width="36%">
<p>
              Pier Angelo Masselli
            </p>
</td>
<td height="36" valign="top" width="32%">
<p align="center">
              52.690
            </p>
</td>
<td height="36" valign="top" width="32%">
<p align="center">
              43,9083%
            </p>
</td>
</tr>
<tr>
<td height="33" valign="top" width="36%">
<p>
              Immobiliare VE-GA S.p.A.
            </p>
</td>
<td height="33" valign="top" width="32%">
<p align="center">
              7.310
            </p>
</td>
<td height="33" valign="top" width="32%">
<p align="center">
              6,0917%
            </p>
</td>
</tr>
<tr>
<td height="35" valign="top" width="36%">
<p>
              Avelar Energy Ltd
            </p>
</td>
<td height="35" valign="top" width="32%">
<p align="center">
              60.000
            </p>
</td>
<td height="35" valign="top" width="32%">
<p align="center">
              50,000%
            </p>
</td>
</tr>
<tr>
<td height="30" valign="top" width="36%">
<p>
              TOTALE
            </p>
</td>
<td height="30" valign="top" width="32%">
<p align="center">
              120.000
            </p>
</td>
<td height="30" valign="top" width="32%">
<p align="center">
              100%
            </p>
</td>
</tr>
</tbody>
</table>
<br/>
<br/>
<p>
<b>2. Società i cui strumenti finanziari sono oggetto del Patto</b>
</p>
<p>
      Il Patto interessa la totalità delle azioni di Finmav S.p.A., la quale, a sua volta, detiene ad oggi n. 5.209.880 Azioni Kerself equivalenti al 29,90% del capitale sociale della medesima.
    </p>
<p>
<b>3. Numero di azioni di Finmav conferite al Patto</b>
</p>
<p>
      Il Patto interessa la totalità delle azioni Finmav.
    </p>
<p>
<b>4. Soggetto che esercita il controllo di FINMAV tramite il Patto</b>
</p>
<p>
      In funzione e virtù del Patto sottoscritto,nessun soggetto, è in grado di esercitare da solo il controllo diretto o indiretto su Finmav o Kerself ai sensi dell'art. 93 del Decreto Legislativo 24 febbraio 1998 n. 58.
    </p>
<p>
      Si rende noto, peraltro, che nell'Assemblea Ordinaria di Kerself del 24/09/2008 (in seconda convocazione), la lista presentata da Finmav, la quale ha disposto della maggioranza del capitale sociale presente in Assemblea, per la nomina degli amministratori è risultata essere quella maggioritaria. In conseguenza di quanto sopra si deve ritenere che Finmav S.p.A. abbia assunto il
      controllo di Kerself ai sensi dell'art. 2359, n. 2, cod. civ. a far tempo dal 24/9/2008.
    </p>
<p>
<b>5. Efficacia, finalità e contenuto del Patto</b>
</p>
<p>
      Il Patto è stato sottoscritto ed è divenuto efficace dalla data del 24 settembre 2008.
    </p>
<p>
      Il Patto ha la finalità di disciplinare (i) la corporate governance di Finmav; (ii) taluni aspetti della corporate <i>governance</i> di Kerself; e (iii) il regime di circolazione delle azioni di Finmav e di Kerself.
    </p>
<p>
      5.1 <i>Corporate governance</i> di Finmav
    </p>
<p>
      5.1.1 Assemblee
    </p>
<p>
      Le assemblee di Finmav sono regolarmente costituite e deliberano con il voto favorevole di tanti soci che rappresentino almeno il 60% del capitale sociale di Finmav.
    </p>
<p>
      5.1.2 Consiglio di Amministrazione
    </p>
<p>
      Il consiglio di amministrazione di Finmav è composto da 4 amministratori: 2 (tra i quali il Presidente) nominati da Avelar e 2 (tra i quali il Vice-Presidente) nominati congiuntamente da Pier Angelo Masselli e da VE-GA.
    </p>
<p>
      Qualora una Parte intenda revocare un amministratore di Finmav di propria nomina, l’altra Parte dovrà fornire la collaborazione richiesta, anche votando a favore della delibera di revoca del suddetto amministratore.
    </p>
<p>
      Qualora un amministratore di Finmav, che sia stato designato da una delle Parti, si dimetta ovvero cessi per qualsiasi ragione dalla propria carica, la Parte interessata avrà il diritto di designare il nuovo amministratore al fine di preservare la composizione del consiglio di amministrazione sopra richiamata e le Parti eserciteranno i propri diritti in modo da procurare la nomina
      della persona indicata dalla parte interessata.
    </p>
<p>
      Il consiglio di amministrazione è regolarmente costituito e delibera con il voto favorevole di almeno 3 amministratori.
    </p>
<p>
      5.1.3 Collegio Sindacale
    </p>
<p>
      Il collegio sindacale di Finmav è composto da 3 sindaci effettivi e 2 supplenti: 2 effettivi e 1 supplente nominati da Avelar e 1 effettivo e 1 supplente nominati congiuntamente da Pier Angelo Masselli e da VE-GA.
    </p>
<p>
      Qualora un sindaco di Finmav designato da una delle Parti, si dimetta ovvero cessi per qualsiasi ragione dalla propria carica e debba essere sostituito per legge con un supplente designato dall’altra Parte, tale Parte dovrà far sì che tale sindaco supplente si dimetta al fine di preservare la composizione del collegio sindacale sopra richiamata.
    </p>
<p>
      5.1.4 Società di revisione
    </p>
<p>
      La società di revisione di Finmav è nominata di comune accordo tra le Parti fra una delle cd. "<i>big four</i>"<i>.</i> In mancanza di accordo, la scelta sarà effettuata dal Presidente del Tribunale di Milano.
    </p>
<p>
      5.2 <i>Corporate governance</i> di Kerself
    </p>
<p>
      5.2.1 Composizione del consiglio di amministrazione di Kerself
    </p>
<p>
      In occasione dell’assemblea di nomina del consiglio di amministrazione di Kerself, le Parti hanno fatto sì che Finmav (i) voti a favore della fissazione del numero di amministratori in 5 e (ii) presenti e voti a favore di una lista composta da 9 candidati, tra i quali i candidati n. 1, 3 e 7 (di cui il n. 1 indipendente) proposti da Pier Angelo Masselli e da VE-GA, i candidati n.
      2, 4 e 8 (di cui il n. 8 indipendente) proposti da Avelar e il candidato n. 5 proposto dalle Parti di comune accordo.
    </p>
<p>
      Qualora uno o più amministratori di Kerself, designati dalle Parti, si dimetta ovvero cessi per qualsiasi ragione dalla propria carica, le Parti dovranno far sì che il nuovo amministratore sia tratto dalla lista presentata da Finmav tra i candidati indicati dalla stessa Parte che aveva indicato l’amministratore cessato.
    </p>
<p>
      5.2.2 Amministratore delegato e poteri del consiglio di amministrazione di Kerself
    </p>
<p>
      L’amministratore delegato e presidente del consiglio di amministrazione di Kerself, per il periodo di tre anni a far data dell’efficacia del Patto, è Pier Angelo Masselli. Il vice-presidente del consiglio di amministrazione di Kerself, designato da Avelar, è il Dott.Marco Giorgi.
    </p>
<p>
      Le Parti hanno fatto sì che il consiglio di amministrazione abbia conferito all’amministratore delegato i poteri indicati nel Patto, tra cui: quelli di sottoscrivere mutui fino ad un importo di 1 milione di Euro, firmare contratti di compravendita di beni mobili, assumere dipendenti e modificare i relativi contratti e rappresentare Kerself nei rapporti con le pubbliche
      autorità e in giudizio.
    </p>
<p>
      Il quorum costitutivo e deliberativo del consiglio di amministrazione di Kerself è quello di legge, ma le delibere relative alle materie di seguito indicate in relazione a Kerself e alle società da questa controllate, sono adottate con il voto favorevole di almeno un amministratore espressione di Avelar e un amministratore espressione di Pier Angelo Masselli e VE-GA
      (congiuntamente): (i) approvazione del piano industriale e del <i>budget</i> nonché di ogni variazione superiore al 10% in poste rilevanti degli stessi; (ii) approvazione di operazioni che non siano indicate né nel piano industriale né nel <i>budget</i>; (iii) approvazione e definizione dei termini e delle condizioni di qualsivoglia operazione che risulti
      nell’acquisizione o dismissione da parte di Kerself o delle società da questa controllate di beni che rappresentino più del 10% del valore contabile dei beni di Kerself o delle società da questa controllate, così come risultante dall’ultimo bilancio o relazione semestrale approvata, (iv) avvio di attività all’estero da parte di Kerself o di
      società da questa controllate; (v) la stipula, modifica o risoluzione di accordi con parti correlate; (vi) la stipula, modifica o risoluzione di accordi per la fornitura di materie prime e componenti per la produzione di pannelli solari qualora rappresentino più del 30% della capacità di produzione degli impianti di Kerself e delle società da questa controllate; (vii)
      nomina, revoca e definizione dei poteri dell’amministratore delegato, presidente e vice-presidente del consiglio di amministrazione, <i>chief financial officer</i> e <i>general counsel</i> di Kerself e delle società da questa controllate (dovrà essere nominato il candidato a <i>general counsel</i> proposto da Pier Angelo Masselli, salvo un diritto di veto di Avelar); (viii)
      presentazione all’assemblea straordinaria di proposte per l’aumento del capitale di Kerself o delle società da questa controllate.
    </p>
<p>
      Nei casi in cui il consiglio di amministrazione di Kerself sia chiamato a deliberare sulle materie di cui sopra, ciascuna delle Parti deve far sì che gli amministratori dalla stessa designati si astengano dal voto fino al raggiungimento di un accordo su come votare tra almeno un amministratore espressione di Avelar e un amministratore espressione di Pier Angelo Masselli e VE-GA. Le
      Parti s’impegnano altresì a far sì che i consigli di amministrazione delle società controllate da Kerself non adottino delibere sulle suddette materia senza la previa delibera di approvazione adottata da parte del consiglio di amministrazione di Kerself con il meccanismo sopra descritto.
    </p>
<p>
      5.2.3 Composizione del collegio sindacale di Kerself
    </p>
<p>
      In occasione dell’assemblea di nomina del collegio sindacale di Kerself, le Parti fanno sì che Finmav presenti e voti a favore di una lista composta da 5 candidati, di cui: 1 effettivo e 1 supplente proposti da Pier Angelo Masselli e da VE-GA, 1 effettivo e 1 supplente proposti da Avelar e 1 effettivo proposto dalle Parti di comune accordo. Il candidato designato di comune
      accordo tra le Parti assumerà la presidenza del collegio sindacale nell’ipotesi di mancata presentazione di liste di minoranza.
    </p>
<p>
      5.2.4 Società di revisione
    </p>
<p>
      La società di revisione di Kerself è nominata di comune accordo tra le Parti fra una delle cd. "<i>big four</i>". In mancanza di accordo, la scelta sarà effettuata dal Presidente del Tribunale di Milano.
    </p>
<p>
<b>6. Limiti al trasferimento delle azioni di Finmav che saranno conferite al Patto</b>
</p>
<p>
      E’ previsto un contratto di opzione put, a favore di Avelar e nei confronti di Pier Angelo Masselli, avente ad oggetto il 50% di Finmav, che potrà essere esercitata dopo il primo anno dal 24 settembre 2008 e per la successiva durata degli accordi parasociali, qualora per un intero mese di calendario il prezzo medio ponderato dell’azione Kerself sia inferiore al prezzo di
      acquisto, incrementato del 4% in ragione d’anno. Nel medesimo termine è data ad Avelar la facoltà di avvalersi, alternativamente rispetto all’opzione put, di un meccanismo di conguaglio a carico di Pier Angelo Masselli.
    </p>
<p>
      Fatto salvo quanto previsto dal predetto contratto, per tutta la durata del Patto ciascuna Parte si obbliga a non trasferire le rispettive azioni in Finmav senza il consenso dell’altra Parte.
    </p>
<p>
      Tale obbligo non trova applicazione nel caso di trasferimenti delle azioni a società controllate o controllanti l’acquirente, purché (a) l’acquirente diventi parte del Patto, (b) l’acquisizione sia risolutivamente condizionata all’obbligo da parte del venditore di riacquistare le azioni qualora cessi, per qualsiasi ragione, il rapporto di controllo e (c) il
      venditore resti obbligato in solido con l’acquirente per tutti gli obblighi di cui al Patto.
    </p>
<p>
      Nessuna delle Parti potrà costituire gravami sulle proprie azioni Finmav senza il consenso delle altre Parti. Le Parti potranno tuttavia dare in pegno le azioni Finmav qualora: (i) il pegno sia concesso a favore di banche; (ii) il pegno sia concesso quale garanzia di finanziamenti o linee di credito a favore di Finmav, di Kerself o della Parte che lo concede; (iii) il diritto di voto
      sia esercitato dalla Parte che ha concesso il pegno; (iv) sia previsto un diritto di prelazione nell’ipotesi di trasferimento delle azioni date in pegno; (v) sia previsto che, nell’ipotesi di un aumento di capitale, qualora la Parte che ha concesso il pegno non eserciti il proprio diritto di opzione, tale diritto di opzione non sia trasferibile né esercitabile da terzi
      (incluso il beneficiario del pegno).
    </p>
<p>
      Ferme restando le limitazioni al trasferimento di cui sopra, nel caso di trasferimento delle azioni di Finmav, le Parti hanno diritto di prelazione in caso di vendita o trasferimento (anche a titolo gratuito) delle azioni Holdco.
    </p>
<p>
<i><b>7.</b></i> <b>Limiti al trasferimento delle azioni di Kerself che saranno detenute da Finmav</b>
</p>
<p>
      Le Parti si impegnano a far sì che Finmav non trasferisca le azioni di Kerself che detiene.
    </p>
<p>
      Le Parti si impegnano a non acquisire ulteriori azioni o diritti di voto in Kerself, a non stipulare ulteriori patti parasociali aventi ad oggetto le azioni o i diritti di voto di Kerself e ad astenersi di atti che possano far scattare l’obbligo di promozione di un’offerta pubblica di acquisto di azioni Kerself.
    </p>
<p>
      Le Parti si impegnano a far sì che Kerself non acquisti azioni proprie, anche per evitare che tali acquisti possano determinare l’insorgere di obblighi di promuovere un’offerta pubblica di acquisto sulle azioni Kerself.
    </p>
<p>
<b>8. Durata del Patto</b>
</p>
<p>
      Il Patto ha una durata di 3 (tre) anni a far data dal 24 settembre 2008 data di efficacia del medesimo. Su richiesta di una Parte, le Parti dovranno riunirsi 6 mesi prima della scadenza del Patto per negoziare in buona fede il rinnovo dello stesso.
    </p>
<p>
      Il presente patto si riterrà automaticamente sciolto nei seguenti casi:
    </p>
<p>
      - in caso di esercizio da parte di Avelar della predetta opzione put;
    </p>
<p>
      - nella circostanza in cui uno dei tre azionisti diventasse possessore del 100% del capitale sociale di Finmav;
    </p>
<p>
      - in caso di liquidazione di Finmav.
    </p>
<p>
      In tale caso, le azioni Kerself detenute da Finmav verranno assegnate in natura a ciascuno dei soci pro quota alla loro partecipazione in Finmav.
    </p>
<p>
<strong>9. Indicazione dell’ufficio del Registro delle Imprese presso il quale il Patto sarà depositato</strong>
</p>
<p>
      Il Patto è depositato presso il Registro delle Imprese di Reggio Emilia nei termini di legge.
    </p>
<p>
      3 ottobre 2008
    </p>
<p>
<strong>[KA.2.08.2]