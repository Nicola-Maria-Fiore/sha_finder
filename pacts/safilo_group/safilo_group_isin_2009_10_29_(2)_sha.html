/strong>
</p>
<p align="left">
<strong>Patto venuto meno a seguito di quanto previsto nel medesimo accordo</strong>
</p>
<hr/>
<p align="center">
<strong>SAFILO GROUP  S.P.A.</strong>
</p>
<p align="center">
<strong>Accordo relativo a Safilo Group S.p.A.</strong>
</p>
<p align="left">
      Ai sensi dell’art. 122 del TUF e degli articoli 129 e seguenti del regolamento emittenti approvato con delibera CONSOB del 19 maggio 1999 e successive modifiche ed integrazioni (il “<strong>Regolamento Emittenti</strong>”), si rende noto che <strong>HAL Holding NV</strong> (“<strong>HAL</strong>”), società di diritto olandese, avente sede legale in
      Willemstad, Curacao (Antille Olandesi) iscritta al Registro delle Imprese al n. 46339, titolare di n. 5.941.187 azioni ordinarie rappresentative del 2,08% del capitale sociale di Safilo Group S.p.A. (“<strong>Safilo</strong>”, o la “<strong>Società</strong>”), e il Dott. Roberto Vedovotto, attuale Amministratore Delegato di Safilo e titolare di n. 1.200.000
      azioni ordinarie rappresentative dello 0,42% del capitale sociale di Safilo, hanno sottoscritto, in data 19 ottobre 2009, un accordo (l’“<strong>Accordo</strong>”) avente ad oggetto la presentazione di una lista congiunta e l’esercizio del voto da esprimere nell’assemblea ordinaria di Safilo (“<strong>Assemblea</strong>”), che sia convocata per la
      nomina di un nuovo Consiglio di Amministrazione (previa determinazione del numero dei suoi componenti), successivamente al perfezionamento da parte di HAL di un’operazione di investimento (l’“<strong>Operazione</strong>”) afferente la Società, a seguito della quale si prevede l’acquisizione da parte di HAL, tramite la sottoscrizione di due distinti aumenti
      di capitale, di una significativa partecipazione nel capitale sociale di Safilo. Le pattuizioni di cui all’Accordo si configurano, pertanto, come successive e conseguenti al perfezionamento dell’Operazione (i cui termini essenziali sono descritti in apposto estratto pubblicato in data odierna su questa testata).<br/>
<br/>
<strong>A. Società i cui strumenti finanziari sono oggetto dell’Accordo</strong><br/>
<br/>
      Safilo Group S.p.A., società per azioni le cui azioni sono quotate al Mercato Telematico Azionario gestito da Borsa Italiana S.p.A., avente sede legale in Pieve di Cadore (BL), codice fiscale e numero di iscrizione al Registro delle Imprese di Belluno 03032950242, avente un capitale sociale deliberato pari a Euro 73.977.903,25 ed un capitale sociale sottoscritto e versato pari ad Euro
      71.348.532,00 diviso in n. 285.394.128 azioni (“<strong>Azioni</strong>”), del valore nominale di Euro 0,25 cadauna.<br/>
<br/>
      L’Accordo è oggetto della presente comunicazione ai sensi dell’art. 122, comma 1 del TUF, in quanto con esso le Parti hanno inteso regolamentare la presentazione congiunta di una lista per la  nomina di un nuovo Consiglio di Amministrazione e disciplinare, altresì, l’esercizio del diritto di voto da esercitarsi nella relativa Assemblea ordinaria della
      Società.<br/>
<br/>
<strong>B.   Soggetti aderenti all’Accordo</strong><br/>
<br/>
      I partecipanti all’Accordo sono i seguenti:<br/>
<br/>
      (i) HAL Holding NV, società di diritto olandese, avente sede legale in Willemstad, Curacao (Antille Olandesi) iscritta al Registro delle Imprese al n. 46339, società interamente posseduta da HAL Trust;<br/>
<br/>
      (ii) il Dott. Roberto Vedovotto, nato a Bassano del Grappa (VI), il 30 settembre 1965, residente a Milano, Via Gesù 15, codice fiscale VDVRRT65P30A703O.<br/>
<br/>
<strong>C. Azioni o strumenti finanziari Oggetto dell’Accordo</strong><br/>
<br/>
      Le Azioni oggetto dell’Accordo sono tutte le Azioni detenute dalle Parti e, in particolare, alla data di sottoscrizione dell’Accordo:<br/>
<br/>
      (i) HAL risulta titolare di n. 5.941.187 Azioni, pari al 2,08% del capitale sociale della Società;<br/>
<br/>
      (ii) il Dott. Vedovotto risulta titolare di n. 1.200.000 Azioni, pari allo 0,42% del capitale sociale della Società.<br/>
<br/>
<strong>D. Controllo</strong><br/>
<br/>
      Per effetto degli aumenti di capitale previsti nel contesto dell’Operazione, HAL giungerà a detenere una partecipazione non inferiore al 37,23% del capitale sociale della Società (e, comunque, non superiore al 49,99%), acquisendo il controllo di fatto sulla Società, ai sensi dell’art. 93 del TUF.<br/>
<br/>
<strong>E. Contenuto dell’Accordo</strong><br/>
<br/>
<em><u>E.1 – Presentazione della lista e successiva votazione</u></em><br/>
<br/>
      L’Accordo prevede quanto segue in relazione alla nomina del Consiglio di Amministrazione della Società che si renda necessaria all’esito dell’Operazione:<br/>
<br/>
      (i) HAL e il Dott. Vedovotto presenteranno, congiuntamente e secondo i termini e le modalità previste dallo statuto di Safilo e dalla legge, una lista di candidati per la nomina dei membri del Consiglio di Amministrazione;<br/>
<br/>
      (ii) HAL avrà il diritto di indicare tutti i nominativi dei candidati della lista presentata congiuntamente, fermo restando che un candidato è stato già individuato nella persona del Dott. Vedovotto;<br/>
<br/>
      (iii) il Dott. Vedovotto sarà posizionato nella lista in modo tale che, nel caso in cui detta lista ottenga il maggior numero di voti, il Dott. Vedovotto possa essere eletto come membro del Consiglio di Amministrazione di Safilo indipendentemente dal numero dei componenti l’organo consiliare, in regime di continuità di rapporto con la Società e le altre
      società del gruppo Safilo;<br/>
<br/>
      (iv) HAL e il Dott. Vedovotto prenderanno parte all’Assemblea e voteranno in favore della lista presentata congiuntamente, secondo il meccanismo di voto previsto dallo statuto di Safilo;<br/>
<br/>
      (v) nel caso in cui la lista presentata congiuntamente da HAL e dal Dott. Vedovotto risulti quella con il maggior numero di voti, le Parti faranno in modo che il nuovo Consiglio di Amministrazione venga convocato senza indugio per la nomina del Dott. Vedovotto quale Amministratore Delegato della Società.<br/>
<br/>
<em><u>E.2 – Condizioni sospensive</u></em><br/>
<br/>
      L'Accordo è sospensivamente condizionato al perfezionamento dell’Operazione secondo i termini e le condizioni di cui all’accordo sottoscritto in data 19 ottobre 2009 fra Safilo, HAL ed Only3T S.p.A. (i cui termini essenziali – come detto – sono descritti in apposto estratto pubblicato in data odierna su questa testata).<br/>
<br/>
<strong>F. Limiti alla circolazione delle Azioni</strong><br/>
<br/>
      Non sono previsti limiti alla circolazione delle Azioni della Società detenute dalle Parti.<br/>
<br/>
<strong>G. Data di sottoscrizione dell’Accordo – Durata<br/>
</strong><br/>
<em><u>G.1 – Data di sottoscrizione</u></em><br/>
<br/>
      L’Accordo è stato sottoscritto in data 19 ottobre 2009.<br/>
<br/>
<em><u>G.2 – Durata</u></em><br/>
<br/>
      L’Accordo cesserà di avere efficacia al momento della nomina del Dott. Vedovotto quale Amministratore Delegato della Società.<br/>
<br/>
<strong>H. Soggetto presso il quale gli strumenti finanziari sono depositati</strong><br/>
<br/>
      L’Accordo non contiene obblighi di deposito delle azioni della Società.<br/>
<br/>
<strong>I. Registro delle Imprese</strong><br/>
<br/>
      L’Accordo sarà depositato presso l’Ufficio del Registro delle Imprese di Belluno nei termini di legge.
    </p>
<p align="left">
      29 ottobre 2009
    </p>
<p align="left">
<strong>[SR.3.09.1]