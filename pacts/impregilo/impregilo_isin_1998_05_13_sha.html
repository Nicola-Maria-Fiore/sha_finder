<html>
<head>
<title>
      SALINI IMPREGILO SPA - Estratto dei patti parasociali
    </title>
<meta content="stp" name="subjectList"/>
<meta content="147337" name="linkid"/>
<meta content="SALINI IMPREGILO SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="IMPREGILO SPA " name="societa"/>
<meta content="stpatti" name="ss_table"/>
<meta content="2019-12-28" name="date"/>
<meta content="stpatti" name="tipo"/>
<meta content="N;paladini;1573665558263" name="synchro"/>
<meta content="30057" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<b>IMPREGILO S.P.A.</b>
</p>
<p>
      La Banca Commerciale Italiana, la Banca di Roma, CARIPLO, CREDIOP, Credito Italiano (gli Istituti) stipularono in data 30 maggio 1994 con Fiatimpresit S.p.A., Fiat Engineering s.r.l., Lodigiani S.p.A., Edilnova S.p.A., Girola S.p.A. e FI.LI.G S.p.A. (gli obbligati) un accordo di covendita relativo a n. 70.461.150 azioni ordinarie Cogefar Impresit Costruzioni Generali S.p.A. (Cogefar)
      sottoscritte dagli Istituti in quote paritetiche (n. 14.092.230 Azioni cadauno) in data 15/04/94 nell'ambito di un aumento di capitale di Cogefar deliberato in data 07/02/94.
    </p>
<p>
      Tale accordo prevedeva che ove ciascuno degli obbligati intendesse cedere fuori Borsa la totalità o parte delle azioni Cogefar che fossero risultate di sua proprietà dopo la fusione in Cogefar di Impresit-Girola-Lodigiani-Impregilo S.p.A. (la società risultante dalla fusione assunse la denominazione sociale di Impregilo S.p.A.), ciascun Istituto avrebbe avuto il diritto di
      vendere agli stessi termini e alle stesse condizioni, al medesimo acquirente azioni di sua proprietà nella misura di 1 azione ogni 20 azioni oggetto di cessione di proprietà degli obbligati.
    </p>
<p>
      L'accordo aveva validità di tre anni a partire dal 31/12/1994 e si intendeva tacitamente rinnovato di anno in anno, salvo disdetta da comunicarsi con preavviso di tre mesi.
    </p>
<p>
      Alla data del 31.12.2000 l'accordo era ancora in vigore per i seguenti obbligati:
    </p>
<blockquote>
<p>
        - Girola Partecipazioni S.p.A. (subentrata a Girola S.p.A. e FI.LI.G S.p.A.)
      </p>
<p>
        - Sicind S.p.A. (subentrata a Fiatimpresit S.p.A. e Fiat Engineering S.r.l.) nei confronti dei seguenti Istituti :
      </p>
<ul type="circle">
<li>
          Banca di Roma per n. azioni 12.522.230
        </li>
<li>
          Banca Commerciale Italiana per n. azioni 7.896.794
        </li>
</ul>
</blockquote>
<p>
      Al 31 marzo 2001 non sono intervenute variazioni.
    </p>
<p>
      13 maggio 1998
    </p>
<p>
<b>[IF.1.98.1]