/b>
</p>
<hr/>
<p align="center">
<b>IMPREGILO S.P.A.</b>
</p>
<p>
      Ai sensi dell'art. 122 del D.Lgs. n. 58/98 ("<b>TUF</b>") e degli artt. 127 e ss. del Regolamento Consob n. 11971/1999 e successive modifiche ed integrazioni, si rende noto quanto segue:
    </p>
<p>
      (i) in data 21 marzo 2005, si è perfezionato tra Gemina S.p.A. (con sede legale in Milano, Via Turati 16/18, "<b>Gemina</b>"), da una parte, e Techint European Holding (Netherlands) B.V., (società di diritto olandese, con sede in Rotterdam 3012 CN, Weena 674, "<b>Techint</b>"), Argo Finanziaria S.p.A. (con sede in Tortona (AL), Corso Romita n. 10, "<b>Argo
      Finanziaria</b>"), Autostrade per l'Italia S.p.A. (con sede in Roma, Via A. Bergamini n. 50, "<b>Autostrade</b>") e Efibanca S.p.A. (con sede in Roma, Via Boncompagni n. 71, "<b>Efibanca</b>") (Techint, Argo Finanziaria, Autostrade ed Efibanca, congiuntamente gli "<b>Investitori</b>". Gemina e gli Investitori, ciascuno, una "<b>Parte</b>" e,
      congiuntamente, le "<b>Parti</b>"), dall'altra parte, un accordo rilevante ai sensi dell'art. 122 TUF avente ad oggetto azioni ordinarie di Impregilo S.p.A. ("<b>Impregilo</b>" o anche la "<b>Società</b>") - emittente azioni quotate al Mercato Telematico Azionario organizzato e gestito da Borsa Italiana S.p.A. - sospensivamente condizionato agli
      eventi dettagliatamente indicati nell'accordo medesimo e sinteticamente riportati di seguito al punto A.2. (la "<b>Scrittura Privata Condizionata</b>");
    </p>
<p>
      (ii) alla data della Scrittura Privata Condizionata: (a) Gemina (azionista di riferimento della Società) risulta titolare di complessive n. 179.629.640 azioni Impregilo (pari al 24,32% del capitale sociale della Società), di cui n. 50.000 azioni di risparmio e n. 179.579.640 azioni ordinarie (pari al 24,86% del capitale sociale ordinario); (b) gli Investitori non sono titolari di
      azioni Impregilo o di diritti di voto inerenti le medesime;
    </p>
<p>
      (iii) come reso noto al mercato mediante comunicato stampa congiunto delle Parti in data 20 marzo 2005 (il "<b>Comunicato Stampa</b>") e mediante comunicato stampa di Gemina in data 21 marzo 2005 (contenente la notizia dell'approvazione, da parte del Consiglio di Amministrazione di Gemina, della Scrittura Privata Condizionata, con conseguente perfezionamento della stessa), la
      Scrittura Privata Condizionata è finalizzata a consentire agli Investitori l'ingresso nella compagine azionaria di Impregilo, con l'obiettivo di contribuire al rafforzamento strategico e allo sviluppo della Società;
    </p>
<p>
      (iv) ai sensi della Scrittura Privata Condizionata, l'ingresso degli Investitori nel capitale di Impregilo avverrà tramite la sottoscrizione, da parte di una costituenda società di diritto italiano interamente posseduta dagli Investitori, fermo restando quanto previsto al successivo punto A.5., ("<b>Newco</b>"), di azioni Impregilo di nuova emissione rivenienti
      dall'Aumento di Capitale della Società (come definito al successivo punto A.1.);
    </p>
<p>
      (v) la Scrittura Privata Condizionata prevede altresì l'impegno di Gemina e Newco a sottoscrivere - subordinatamente al verificarsi di tutte le Condizioni Sospensive come di seguito definite al punto A.2. - alla Data di Esecuzione, come di seguito definita al punto A.1.1.(b), un patto parasociale destinato a regolare, tra l'altro, la <i>corporate governance</i> della
      Società ad esito dell'Aumento di Capitale, nonché il trasferimento e gli ulteriori acquisti di azioni Impregilo (il "<b>Patto Newco/Gemina</b>"), come già reso noto nel Comunicato Stampa e come di seguito sinteticamente indicato al punto B.
    </p>
<p>
      Di seguito viene riprodotto, in sintesi, il contenuto della Scrittura Privata Condizionata e del Patto Newco/Gemina che prevedono, <i>inter alia,</i> un sindacato di voto, la prima, e un patto di consultazione, un sindacato di voto e un sindacato di blocco, il secondo, a norma dell'art. 122 del TUF.
    </p>
<p>
<b>Contenuto della Scrittura Privata Condizionata e del Patto Newco/Gemina</b>
</p>
<p>
<b><i>A. Scrittura Privata Condizionata</i></b>
</p>
<p>
<b>1. Aumento di Capitale di Impregilo</b>
</p>
<p>
<b>1.1.</b> Ai sensi della Scrittura Privata Condizionata, Gemina si è impegnata:
    </p>
<p>
<b>(a)</b> a far sì che sia convocata un'assemblea straordinaria di Impregilo da tenersi entro e non oltre il 31 luglio 2005 al fine di deliberare, sempre che si siano preventivamente verificate le Condizioni Sospensive (come definite al punto A.2. che segue) e non sia stato esercitato il diritto di recesso di cui al successivo punto A.4., quanto di seguito riportato: <b>(i)</b>
      revoca delle delibere assunte ai sensi degli artt. 2443 e 2420-<i>ter</i> c.c. dall'assemblea straordinaria della Società tenutasi in data 12 ottobre 2004; <b>(ii)</b> aumento di capitale inscindibile per un importo complessivo di Euro 650.000.000,00 mediante emissione di n. 3.250.000.000 nuove azioni ordinarie Impregilo (le "<b>Azioni</b>"), ad un prezzo di Euro 0,20
      cadauna, da eseguirsi secondo le modalità e condizioni indicate nella Scrittura Privata Condizionata (l'"<b>Aumento di Capitale</b>"); <b>(iii)</b> modifica della previsione statutaria (art. 20) concernente il numero massimo dei membri del consiglio di amministrazione, così da elevarlo sino a 15; Gemina si è inoltre impegnata sin d'ora a votare a favore di
      tali delibere;
    </p>
<p>
<b>(b)</b> entro il quinto giorno lavorativo successivo all'avveramento di tutte le Condizioni Sospensive e all'avvenuta iscrizione della delibera di aumento di capitale e della relativa offerta in opzione (la "<b>Data di Esecuzione</b>"), a: <b>(i)</b> sottoscrivere l'Aumento di Capitale per n. 290.400.000 nuove Azioni per un controvalore complessivo di Euro
      58.080.000,00 da liberarsi integralmente mediante conversione in capitale, fino a concorrenza di tale somma, di parte del finanziamento fruttifero di Euro 100.000.000,00 concesso da Gemina a Impregilo ai sensi del contratto stipulato nel luglio 2004; <b>(ii)</b> cedere a Newco n. 113.621.170 diritti di opzione per la sottoscrizione di n. 500.000.000 nuove Azioni, per un controvalore
      complessivo di Euro 100.000.000,00 (i "<b>Diritti di Opzione</b>") ad un prezzo complessivo correlato all'andamento dei prezzi di negoziazione di diritti stessi, che comunque non potrà superare l'importo massimo di Euro 15.000.000,00.
    </p>
<p>
<b>1.2.</b> Ai sensi della Scrittura Privata Condizionata, gli Investitori si sono impegnati a far sì che, alla Data di Esecuzione, Newco: <b>(i)</b> acquisti i Diritti di Opzione e <b>(ii)</b> sottoscriva e liberi l'Aumento di Capitale mediante esercizio dei Diritti di Opzione per n. 500.000.000 nuove Azioni per un importo complessivo di Euro 100.000.000,00.
    </p>
<p>
<b>1.3.</b> Ai sensi della Scrittura Privata Condizionata, sono stati assunti i seguenti impegni in relazione all'eventuale inoptato dell'Aumento di Capitale:
    </p>
<p>
<b>(a)</b> in aggiunta a quanto indicato ai punti 1.1. e 1.2., Gemina si è impegnata a sottoscrivere (o ad acquistare dal Consorzio come di seguito definito) e gli Investitori si sono impegnati a far sì che Newco sottoscriva (o acquisti dal Consorzio medesimo), pro-quota rispetto alle partecipazioni che le stesse verranno a detenere in Impregilo <i>post</i> Aumento di Capitale
      sottoscritto ai sensi dei citati punti 1.1. e 1.2., un numero massimo di 220.000.000 di nuove Azioni, per un controvalore massimo di Euro 44.000.000,00, tale per cui la partecipazione complessivamente detenuta da Newco e Gemina nel capitale sociale di Impregilo possa incrementarsi sino a raggiungere una quota massima non superiore al 29,99% del capitale sociale di Impregilo (<i>post</i>
      Aumento di Capitale) rilevante a norma degli artt. 105 e 106 TUF;
    </p>
<p>
<b>(b)</b> tenuto conto di quanto previsto a carico delle Parti ai sensi del punto (a) che precede, la sottoscrizione della residua quota dell'inoptato dell'Aumento di Capitale, per massime n. 2.239.600.000 nuove Azioni, per un controvalore complessivo di Euro 447.920.000,00, dovrà essere garantita da un consorzio di banche, che hanno già manifestato in via preliminare il
      proprio interesse a riguardo (il "<b>Consorzio</b>"); Efibanca S.p.A. si è impegnata, nei confronti delle altre Parti, a partecipare al Consorzio, fermo restando che detto obbligo di garanzia dovrà essere strutturato in modo tale da non far sorgere, in capo a ciascuna delle Parti e/o di Newco, ovvero in via solidale in capo alle stesse, obblighi di lanciare
      un'offerta pubblica di acquisto.
    </p>
<p>
<b>1.4.</b> Per effetto di quanto previsto ai precedenti punti 1.1., 1.2. e 1.3., ad esito dell'Aumento di Capitale, Newco deterrà una partecipazione rappresentativa di una quota del capitale sociale di Impregilo ricompresa tra 12,54% e 15,38%, mentre Gemina deterrà una partecipazione rappresentativa di una quota del capitale sociale di Impregilo ricompresa tra 11,78% e
      14,46%.
    </p>
<p>
<b>2. Condizioni Sospensive</b>
</p>
<p>
      Le Parti hanno convenuto che l'efficacia della Scrittura Privata Condizionata (ad eccezione delle previsioni di seguito specificate), nonché di tutti i diritti e gli obblighi in essa previsti, siano sospensivamente condizionati all'avveramento (in orizzonti temporali diversi nel periodo 5 aprile - 31 luglio 2005) delle condizioni sospensive già indicate nel Comunicato
      Stampa e qui di seguito richiamate (le "<b>Condizioni Sospensive</b>"): <b>(i)</b> assunzione della delibera di Aumento di Capitale di cui al punto A.1.1.(a)(ii) che precede da parte dell'assemblea straordinaria di Impregilo; <b>(ii)</b> ristrutturazione a medio-lungo termine e riscadenziamento, da parte delle banche interessate, del debito bancario del Gruppo Impregilo
      già in essere; <b>(iii)</b> concessione al Gruppo Impregilo, da parte del sistema bancario, di nuove linee di credito destinate, per la parte non coperta dall'Aumento di Capitale, al soddisfacimento dei fabbisogni previsti; <b>(iv)</b> concessione al Gruppo Impregilo, da parte del sistema bancario, di nuove linee di credito sia per cassa sia per firma volte a consentire di
      ottemperare agli obblighi relativi a commesse già in corso ed a partecipare a gare per l'acquisizione di nuove commesse; <b>(v)</b> nelle more della realizzazione dell'Aumento di Capitale, concessione a breve, da parte del sistema bancario, di finanziamenti ponte da rimborsare con il ricavato dell'Aumento di Capitale e con le linee di credito di cui sopra; <b>(vi)</b>
      assunzione da parte del costituendo Consorzio dell'impegno irrevocabile ed incondizionato di garantire la sottoscrizione a fermo dell'eventuale inoptato dell'Aumento di Capitale; <b>(vii)</b> ottenimento di tutte le necessarie autorizzazioni <i>antitrust</i>.
    </p>
<p>
      Le Parti hanno convenuto che devono viceversa intendersi immediatamente efficaci gli impegni di Gemina descritti al precedente punto A.1.1.(a), il diritto di recesso spettante agli Investitori secondo quanto indicato al successivo punto A.4., nonché le previsioni di cui agli Articoli 7 (<i>Disposizioni generali</i>) e 8 (<i>Clausola compromissoria</i>) della Scrittura Privata
      Condizionata.
    </p>
<p>
      Qualora anche solo una delle Condizioni Sospensive sopra indicate non si sia interamente e correttamente verificata entro il termine specificato con riferimento a ciascuna di esse, la Scrittura Privata Condizionata si intenderà definitivamente priva di efficacia e le Parti saranno liberate da ogni residuo obbligo derivante dalla stessa, fatta eccezione per le disposizioni di cui agli
      Articoli 7 (<i>Disposizioni generali</i>) e 8 (<i>Clausola compromissoria</i>) della Scrittura Privata Condizionata.
    </p>
<p>
<b>3. Ulteriori pattuizioni parasociali contenute nella Scrittura Privata Condizionata</b>
</p>
<p>
<b>3.1.</b> Ai sensi della Scrittura Privata Condizionata:
    </p>
<p>
      (i) Gemina si è impegnata:
    </p>
<p>
      (a) a far sì che alla Data di Esecuzione tutti i membri del consiglio di amministrazione di Impregilo rassegnino le proprie dimissioni e le Parti si sono impegnate a nominare un nuovo consiglio di amministrazione in conformità a quanto indicato nel Patto Newco/Gemina di cui al punto B. che segue;
    </p>
<p>
      (b) a fare quanto in proprio potere affinché alla Data di Esecuzione tutti i membri del collegio sindacale di Impregilo rassegnino le proprie dimissioni e le Parti si sono impegnate a nominare un nuovo collegio sindacale in conformità a quanto indicato nel Patto Newco/Gemina di cui al punto B. che segue.
    </p>
<p>
      (ii) le Parti hanno preso atto e concordato che verrà proposto all'assemblea di Impregilo di deliberare ampio e specifico scarico di responsabilità degli organi sociali (amministratori e sindaci) per le operazioni e le attività svolte nel corso del loro mandato; in ogni caso le Parti si sono impegnate a non esperire promuovere e/o sollecitare azioni di
      responsabilità, a qualunque titolo (ed a votare comunque contro l'esperimento di azioni di responsabilità), nei confronti degli organi sociali per gli atti compiuti fino alla Data di Esecuzione, salvo i casi in cui risulti che essi abbiano agito con dolo.
    </p>
<p>
<b>3.2.</b> Relativamente al trasferimento e agli ulteriori acquisti di azioni Impregilo, la Scrittura Privata Condizionata <b></b>prevede <b></b>un diritto di opzione a favore di Newco, esercitabile da quest'ultima a partire dal 31 marzo 2006 e sino alla scadenza del 3° anniversario della Data di Esecuzione, ad acquistare tutte, e non meno di tutte, le azioni Impregilo di
      proprietà di Gemina, ad un prezzo per azione pari alla più alta tra: (i) la media ponderata del prezzo dell'"azione Impregilo" rilevato nei sei mesi precedenti alla data di invio della Comunicazione di Esercizio come definita nella Scrittura Privata Condizionata; e (ii) la media ponderata del prezzo dell'"azione Impregilo" rilevato nei dodici mesi
      precedenti alla data di invio della Comunicazione di Esercizio, (comunque non inferiore a Euro 0,50, per azione rettificato con il coefficiente di rettifica AIAF (Associazione italiana analisti finanziari) per tenere conto delle operazioni straordinarie sul capitale di Impregilo eseguite a partire dalla data di sottoscrizione della Scrittura Privata Condizionata sino alla data di invio
      della Comunicazione di Esercizio).
    </p>
<p>
<b>4. Diritto di recesso</b>
</p>
<p>
      Ai sensi della Scrittura Privata Condizionata, Impregilo, per il buon esito dell'Aumento di Capitale, ha affidato a consulenti esterni l'incarico di effettuare una <i>due diligence</i> contabile e legale da concludersi entro la data dell'11 aprile 2005. Qualora da tale <i>due diligence</i> emergessero fatti o circostanze relative al Gruppo Impregilo relative al periodo sino al
      31 dicembre 2004 sostanzialmente peggiorative e difformi rispetto al pre-consuntivo esaminato dal consiglio di amministrazione della Società in data 18 febbraio 2005, ovvero emergessero fatti o circostanze relative al Gruppo Impregilo verificatesi successivamente al 1° gennaio 2005 tali da pregiudicare in modo sostanziale le prospettive del Gruppo Impregilo, gli Investitori si
      riservano di recedere dalla Scrittura Privata Condizionata entro sette giorni dalla consegna dei relativi <i>due diligence reports</i>.
    </p>
<p>
<b>5. Diritto di designazione</b>
</p>
<p>
      Ai sensi della Scrittura Privata Condizionata, ciascuna di Argo Finanziaria, Autostrade e Techint si sono riservate il diritto, sino alla Data di Esecuzione, di designare, ai sensi dell'art. 1401 c.c., come Parte della Scrittura Privata Condizionata una società di cui Argo Finanziaria, Autostrade e Techint, rispettivamente, detengano non meno del 50% del capitale (od una
      società che controlli una delle stesse), fermo restando che tali soggetti - ove designati - assumeranno i medesimi obblighi e diritti spettanti, ai sensi della Scrittura Privata Condizionata, ad Argo Finanziaria, Autostrade e Techint, ciascuna delle quali rimarrà solidalmente responsabile nei confronti della società rispettivamente designata.
    </p>
<p>
<b>6. Strumenti finanziari oggetto della Scrittura Privata Condizionata</b>
</p>
<p>
      Si precisa che le pattuizioni, contenute nella Scrittura Privata Condizionata e qualificabili come sindacato di voto a norma dell'art. 122 del TUF, hanno ad oggetto le n. 179.579.640 azioni ordinarie Impregilo di proprietà di Gemina, rappresentanti il 24,86% del capitale ordinario della Società.
    </p>
<p>
<b><i>B. Patto Newco/Gemina</i></b>
</p>
<p>
      Ai sensi della Scrittura Privata Condizionata, gli Investitori si sono impegnati a far sì che Newco sottoscriva e Gemina si è impegnata a sottoscrivere, alla Data di Esecuzione, il Patto Newco/Gemina diretto a regolare, tra l'altro, la <i>corporate governance</i> della Società, nonché il trasferimento e gli ulteriori acquisti di azioni Impregilo.
    </p>
<p>
      Il Patto Newco/Gemina aggregherà le azioni Impregilo possedute da Newco e Gemina ad esito dell'Aumento di Capitale, comprese le Azioni eventualmente sottoscritte o acquistate ai sensi del punto A.1.3.(a) che precede, nonché le azioni di nuova emissione spettanti a Newco e Gemina a seguito dell'esercizio di diritti di opzione, sottoscrizione e/o conversione.
    </p>
<p>
      La tabella che segue indica che il numero delle azioni Impregilo che saranno conferite nel Patto Newco/Gemina da Newco e da Gemina ad esito dell'Aumento di Capitale, per effetto di quanto previsto ai precedenti punti A.1.1. e A.1.2., nonché la percentuale da esse rappresentata rispetto sia al totale delle azioni conferite nel Patto Newco/Gemina, sia al numero totale delle azioni di
      Impregilo. Si segnala che detta tabella non tiene conto delle Azioni eventualmente sottoscritte o acquistate da Newco e/o da Gemina ai sensi del precedente punto A.1.3.(a) (Azioni che comunque saranno aggregate al Patto Newco/Gemina come sopra indicato).
    </p>
<p align="right">
       
    </p>
<table border="1" cellpadding="0" cellspacing="0" class="basicTable" width="100%">
<tbody>
<tr>
<td width="11%">
<b></b>
<p>
<b>Soggetto</b>
</p>
</td>
<td align="middle" width="23%">
<b></b>
<p>
<b>N. azioni conferite nel Patto Newco/Gemina</b>
</p>
</td>
<td align="middle" width="23%">
<b></b>
<p>
<b>% azioni conferite nel Patto Newco/Gemina</b>
</p>
</td>
<td align="middle" width="43%">
<b></b>
<p>
<b>% azioni conferite nel Patto Newco/Gemina rispetto al capitale sociale di Impregilo</b>
</p>
</td>
</tr>
<tr>
<td width="11%">
<p>
              Newco
            </p>
</td>
<td align="middle" width="23%">
<p>
              500.000.000
            </p>
</td>
<td align="middle" width="23%">
<p>
              51,54%
            </p>
</td>
<td align="middle" width="43%">
<p>
              12,54%
            </p>
</td>
</tr>
<tr>
<td width="11%">
<p>
              Gemina
            </p>
</td>
<td align="middle" width="23%">
<p>
              470.029.640 (*)
            </p>
</td>
<td align="middle" width="23%">
<p>
              48,46%
            </p>
</td>
<td align="middle" width="43%">
<p>
              11,78%
            </p>
</td>
</tr>
<tr>
<td width="11%">
<b></b>
<p>
<b>Totale</b>
</p>
</td>
<td align="middle" width="23%">
<b></b>
<p>
<b>970.029.640</b>
</p>
</td>
<td align="middle" width="23%">
<b></b>
<p>
<b>100,00%</b>
</p>
</td>
<td align="middle" width="43%">
<b></b>
<p>
<b>24,32%</b>
</p>
</td>
</tr>
</tbody>
</table>
<p>
      (*) di cui n. 50.000 azioni di risparmio
    </p>
<p>
      Di seguito sono sinteticamente descritte le principali pattuizioni del Patto Newco/Gemina.
    </p>
<p>
      Il Patto Newco/Gemina prevederà:
    </p>
<p>
      (a) <u>relativamente all'esercizio del voto nelle assemblee di Impregilo</u>:
    </p>
<p>
      (i) un obbligo di preventiva reciproca consultazione a carico delle parti sulle materie poste all'ordine del giorno delle assemblee della Società;
    </p>
<p>
      (ii) l'impegno delle parti a votare a favore delle deliberazioni di competenza dell'assemblea straordinaria della Società solo previo accordo tra le stesse e quindi, in caso di mancato preventivo accordo tra le parti ad esito della consultazione di cui al precedente punto (i), l'impegno delle stesse ad esprimere voto contrario, fermo restando che le parti potranno esprimere
      liberamente il proprio diritto di voto nelle deliberazioni di cui agli artt. 2446 e 2447 c.c., e nelle delibere relative ad aumenti di capitale e/o emissione di obbligazioni convertibili da offrire in opzione ai soci;
    </p>
<p>
      (b) <u>relativamente alla composizione degli organi sociali di Impregilo</u>:
    </p>
<p>
      (i) che il consiglio di amministrazione, nominato per un triennio, sia composto da 15 membri: 6, tra cui il presidente, che sarà soggetto al gradimento di Newco, designati da Gemina; 6, tra cui l'amministratore delegato, che sarà soggetto al gradimento di Gemina, designati da Newco; 3 amministratori indipendenti di cui 2 designati da Newco e 1 da Gemina;
    </p>
<p>
      (ii) che il comitato esecutivo sia composto da 5 membri: 2 designati da Newco e 2 designati da Gemina, oltre all'amministratore delegato; che allo stesso comitato siano attribuiti i poteri di gestione dell'attività sociale, nei limiti di legge e di quanto indicato oltre al punto (vi); e che le deliberazioni riservate alla competenza del comitato esecutivo siano assunte con il
      voto favorevole della maggioranza dei componenti in carica;
    </p>
<p>
      (iii) che il presidente del comitato di controllo interno sia designato da Gemina;
    </p>
<p>
      (iv) che il collegio sindacale sia composto di 3 membri effettivi e 2 membri supplenti: 2 sindaci effettivi, compreso il presidente, e 1 sindaco supplente designati da Gemina; e 1 sindaco effettivo e 1 sindaco supplente designati da Newco;
    </p>
<p>
      (v) che all'amministratore delegato siano conferiti poteri di ordinaria amministrazione, nei limiti di impegno e di spesa di Euro 10.000.000,00 per singola operazione;
    </p>
<p>
      (vi) che alcune delibere siano riservate esclusivamente al consiglio di amministrazione e, tra queste, alcune vengano assunte con maggioranze qualificate, in particolare: con il voto favorevole di 10 amministratori, le delibere inerenti le operazioni di finanza straordinaria (con esclusione delle deliberazioni <i>ex</i> artt. 2446 e 2447 c.c. e delle delibere di aumento di capitale e/o
      emissione di obbligazioni convertibili da offrire in opzione ai soci) e le dismissioni di attività per importi superiori a Euro 25.000.000,00 per ciascuna operazione; con il voto di 9 amministratori, le delibere relative ad operazioni con parti correlate (con esclusione delle operazioni rientranti nella normale attività ed eseguite a condizioni ordinarie); ogni altra deliberazione
      del consiglio di amministrazione sarà assunta a maggioranza assoluta dei presenti;
    </p>
<p>
      (c) <u>relativamente al trasferimento e agli ulteriori acquisti di azioni Impregilo:</u>
</p>
<p>
      (i) per tutta la durata del Patto Newco/Gemina, al fine di garantirne la stabilità, un vincolo di <i>lock up</i> a carico delle parti, avente ad oggetto le azioni sindacate, nonché ogni altro titolo già emesso o che verrà emesso dalla Società (quali, ad esempio, strumenti partecipativi, diritti di opzione per la sottoscrizione e/o diritti di conversione ad essi
      inerenti), e relativi diritti di voto;
    </p>
<p>
      (ii) per tutta la durata del Patto Newco/Gemina, l'impegno di Gemina, anche promettendo il fatto delle proprie controllate, a non acquisire ulteriori azioni Impregilo, nonché ogni altro titolo già emesso o che verrà emesso dalla Società, ad eccezione dei titoli sottoscritti in sede di aumento di capitale, conversione di obbligazioni convertibili o assegnati a seguito
      di scissioni, fusioni, frazionamenti o operazioni similari;
    </p>
<p>
      (iii) per tutta la durata del Patto Newco/Gemina, il diritto di Newco di acquistare ulteriori azioni Impregilo, nonché ogni altro titolo già emesso o che verrà emesso dalla Società, fermo restando l'impegno di Newco a non effettuare acquisti che, sommati alle azioni sindacate, rappresentino una quota superiore al 29,99% del capitale sociale di Impregilo rilevante a
      norma degli artt. 105 e 106 TUF;
    </p>
<p>
      (iv) un diritto di opzione a favore di Newco, esercitabile da quest'ultima nel caso di Cambiamento di Controllo di Gemina, come definito all'Articolo 6.3 del Patto Newco/Gemina, ad acquistare tutte, e non meno di tutte, le azioni Impregilo di proprietà di Gemina, ad un prezzo per azione pari alla più alta tra: (i) la media ponderata del prezzo dell' "azione
      Impregilo" rilevato nei sei mesi precedenti alla data di invio della Comunicazione di Esercizio; e (ii) la media ponderata del prezzo dell' "azione Impregilo" rilevato nei dodici mesi precedenti alla data di invio della Comunicazione di Esercizio,come definita nel Patto Newco/Gemina (comunque non inferiore a Euro 0,50, per azione rettificato con il coefficiente di
      rettifica AIAF (Associazione italiana analisti finanziari) per tenere conto delle operazioni straordinarie sul capitale di Impregilo eseguite a partire dalla data di sottoscrizione del Patto Newco/Gemina sino alla data di invio della Comunicazione di Esercizio);
    </p>
<p>
      (d) <u>relativamente alla durata del vincolo parasociale e alla sua eventuale cessazione anticipata</u>:
    </p>
<p>
      (i) il vincolo parasociale avrà vigore per tre anni a decorrere dalla data di sottoscrizione del Patto Newco/Gemina;
    </p>
<p>
      (ii) il vincolo parasociale potrà cessare anticipatamente di produrre tutti i propri effetti nei seguenti casi: <i>(a)</i> in caso di Cambiamento del Controllo di Gemina, laddove Newco abbia esercitato, con effetto immediato, il diritto di recesso di cui all'Articolo 6.3 del Patto Newco/Gemina; <i>(b)</i> in caso di Cambiamento del Controllo di Gemina, laddove Newco abbia
      esercitato l'opzione di acquisto di cui all'Articolo 6.3 del Patto Newco/Gemina su tutte, e non meno di tutte, le azioni Impregilo di proprietà di quest'ultima; e <i>(c)</i> in caso di esercizio dell'opzione di acquisto, di cui all'Articolo 5 della Scrittura Privata Condizionata (cfr. punto A.3.2. che precede), concessa a Newco da Gemina su tutte, e non meno di
      tutte, le azioni Impregilo di proprietà di quest'ultima;
    </p>
<p>
      (iii) non é prevista alcuna clausola di rinnovo automatico del Patto Newco/Gemina.
    </p>
<p>
<b><i>C. Soggetto controllante ai sensi dell'art. 93 del TUF</i></b>
</p>
<p>
      Per effetto della sottoscrizione della Scrittura Privata Condizionata e del Patto Newco/Gemina, nessun soggetto eserciterà il controllo su Impregilo ai sensi dell'art. 93 del TUF.
    </p>
<p>
<b><i>D.</i> <i>Deposito della Scrittura Privata Condizionata</i></b>
</p>
<p>
      Le pattuizioni di contenuto parasociale contenute nella Scrittura Privata Condizionata saranno depositate presso l'ufficio Registro delle Imprese di Milano in conformità al disposto dell'art. 122, comma 1, lett. c), TUF.
    </p>
<p>
      31 marzo 2005
    </p>
<p>
<strong>[IF.2.05.1]