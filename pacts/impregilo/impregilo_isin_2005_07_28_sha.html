/strong>
</p>
<p>
<strong>*** PATTO SCIOLTO IN DATA 2 NOVEMBRE 2006 CON PUBBLICAZIONE EFFETTUATA IN DATA 10 NOVEMBRE 2006</strong>
</p>
<hr/>
<p align="center">
<strong>IMPREGILO S.P.A.</strong>
</p>
<p>
      Ai sensi dell'art. 122 del D.Lgs. n. 58/1998 ("<strong>TUF</strong>") e degli artt. 127 e ss. del Regolamento Consob n. 11971/1999 e successive modifiche ed integrazioni (il "<strong>Regolamento Consob</strong>"), si rende noto quanto segue.
    </p>
<p>
<strong>1. Premessa</strong>
</p>
<p>
<strong>(i)</strong> In data 14 aprile 2005, si è perfezionato tra Gemina S.p.A. ("<strong>Gemina</strong>") e IGLI S.p.A. (società per azioni con sede in Milano, Via Camperio n. 9, il cui capitale sociale è posseduto al 30%, da TeSir S.r.l., controllata da Techint European Holding (Netherlands) B.V., al 30%, da Argo Finanziaria S.p.A., al 20%, da Autostrade per
      l'Italia S.p.A., al 20%, da Efibanca S.p.A., di seguito "<strong>IGLI</strong>"; Gemina e IGLI congiuntamente, le "<strong>Parti</strong>") un accordo rilevante ai sensi dell'art. 122 TUF (la "<strong>Scrittura Privata</strong>"), avente ad oggetto azioni ordinarie di Impregilo S.p.A. ("<strong>Impregilo</strong>" o anche la
      "<strong>Società</strong>"), emittente azioni quotate al Mercato Telematico Azionario organizzato e gestito da Borsa Italiana S.p.A.; la Scrittura Privata è stata successivamente modificata dalle Parti in data 4, 6, 11 e 16 maggio 2005, nonché in data 7 e 10 giugno 2005, come reso noto al mercato mediante comunicati stampa diffusi da Gemina a norma dell'art. 114
      TUF;
    </p>
<p>
<strong>(ii)</strong> ai sensi della Scrittura Privata, le Parti si sono impegnate a sottoscrivere - contestualmente e quale presupposto essenziale dell'esecuzione degli impegni assunti in relazione all'Aumento di Capitale della Società (come definito al punto <strong>(v)</strong> che segue), il primo giorno dell'offerta in opzione agli aventi diritto delle nuove azioni
      ordinarie Impregilo rivenienti da detto aumento - un patto parasociale (costituente l'Allegato 2 della Scrittura Privata) rilevante ai sensi dell'art. 122 TUF e destinato a regolare, tra l'altro, la <em>corporate governance</em> di Impregilo ad esito dell'Aumento di Capitale, nonché il trasferimento e gli ulteriori acquisti di azioni Impregilo (il "<strong>Patto
      Impregilo</strong>");
    </p>
<p>
<strong>(iii)</strong> in data 22 aprile 2005, è stato pubblicato sul quotidiano "Il Corriere della Sera", ai sensi dell'art. 122 TUF e dell'art. 129 Regolamento Consob, l'estratto della Scrittura Privata (l'"<strong>Estratto</strong>"), contenente anche la sintesi delle pattuizioni parasociali di cui al Patto Impregilo;
    </p>
<p>
<strong>(iv)</strong> in data 20 maggio 2005, l'assemblea straordinaria della Società ha deliberato tra l'altro: <strong>(iv)1.</strong> un'operazione di raggruppamento delle azioni ordinarie e di risparmio Impregilo esistenti; per effetto di detta operazione, alla data del presente estratto il capitale sociale di Impregilo è pari a Euro 384.039.552,00, rappresentato
      da complessive n. 73.853.760 azioni, di cui n. 1.615.491 azioni di risparmio e n. 72.238.269 azioni ordinarie; <strong>(iv)2.</strong> un aumento di capitale a pagamento, in via scindibile, per un importo (comprensivo di sovrapprezzo) di massimi Euro 650.000.000,00, mediante emissione di nuove azioni ordinarie Impregilo da offrirsi in opzione agli aventi diritto;
    </p>
<p>
<strong>(v)</strong> in data 7 giugno 2005, il Consiglio di Amministrazione di Impregilo, in forza dei poteri attribuiti dall'assemblea straordinaria della Società del 20 maggio 2005 e in conformità ai criteri dalla stessa determinati, ha fissato in Euro 2,00 (di cui Euro 1,00 a titolo di sovrapprezzo) il prezzo di emissione delle nuove azioni ordinarie Impregilo rivenienti
      dall'aumento di capitale di cui al precedente punto <strong>(iv)2.</strong> e, per l'effetto, in Euro 649.913.088,00 l'importo massimo di detto aumento (con un arrotondamento per difetto rispetto all'importo massimo deliberato dall'organo assembleare per mere ragioni di quadratura del rapporto di assegnazione), e in n. 324.956.544 le azioni ordinarie Impregilo di nuova
      emissione da offrirsi in opzione agli aventi diritto (l'"<strong>Aumento di Capitale</strong>");
    </p>
<p>
<strong>(vi)</strong> in data 13 giugno 2005, ha avuto inizio il periodo dell'offerta in opzione delle nuove azioni Impregilo rivenienti dall'Aumento di Capitale; la predetta offerta in opzione avrà termine il 1 luglio 2005 e i diritti di opzione non esercitati entro tale termine saranno offerti in borsa da Impregilo a norma dell'art. 2441, comma 3, c.c.;
    </p>
<p>
<strong>(vii)</strong> sempre in data 13 giugno 2005, in osservanza degli impegni assunti con la Scrittura Privata, le Parti hanno sottoscritto il Patto Impregilo;
    </p>
<p>
<strong>(viii)</strong> alla data di sottoscrizione del Patto Impregilo: <strong>(a)</strong> Gemina (azionista di riferimento della Società) risulta titolare di complessive n. 17.962.963 azioni Impregilo (pari al 24,32% del capitale sociale della Società), di cui n. 5.000 azioni di risparmio e n. 17.957.963 azioni ordinarie (pari al 24,86% del capitale sociale ordinario);
      <strong>(b)</strong> IGLI non è titolare di azioni Impregilo o di diritti di voto inerenti le medesime.
    </p>
<p>
<strong>2. Tipo di accordo</strong>
</p>
<p>
      Le pattuizioni parasociali contenute nel Patto Impregilo sono riconducibili ad un sindacato di voto, ad un patto di consultazione e ad un sindacato di blocco rilevanti a norma dell'art. 122 TUF.
    </p>
<p>
<strong>3. Strumenti finanziari oggetto del Patto Impregilo</strong>
</p>
<p>
      Il Patto Impregilo aggrega, alla data del presente estratto, le n. 17.962.963 azioni Impregilo di proprietà di Gemina, di cui n. 5.000 azioni di risparmio e n. 17.957.963 azioni ordinarie (queste ultime rappresentanti il 24,86% del capitale ordinario della Società).
    </p>
<p>
      Il Patto Impregilo aggregherà le azioni Impregilo possedute da Gemina e IGLI ad esito dell'Aumento di Capitale di cui al punto <strong>(v)</strong> della Premessa, nonché le azioni di nuova emissione spettanti a IGLI e Gemina a seguito dell'esercizio di diritti di opzione, sottoscrizione e/o conversione.
    </p>
<p>
      La tabella che segue indica, rispetto al capitale sociale della Società <em>post</em> Aumento di Capitale e rispetto al totale delle azioni aggregate nel Patto Impregilo: (<strong>colonna A</strong>) la percentuale delle azioni Impregilo che saranno possedute da IGLI e da Gemina, per effetto degli impegni assunti in relazione ai diritti di opzione rivenienti dall'Aumento di
      Capitale, e che saranno conferite dalle stesse nel Patto Impregilo; (<strong>colonna B</strong>) la percentuale delle azioni Impregilo che sarebbero possedute da IGLI e da Gemina, per effetto degli impegni assunti in relazione alla quota dell'eventuale inoptato dell'Aumento di Capitale, e che nel caso saranno conferite dalle stesse nel Patto Impregilo.
    </p>
<p>
       
    </p>
<table border="1" cellpadding="0" cellspacing="0" width="100%">
<tbody>
<tr valign="top">
<td align="middle">
             
          </td>
<td align="middle" colspan="2">
<strong>A</strong>
</td>
<td align="middle" colspan="2">
<strong>B</strong>
</td>
</tr>
<tr valign="top">
<td align="middle">
<strong>Soggetto</strong>
</td>
<td align="middle">
<strong>% rispetto al capitale sociale di Impregilo</strong>
</td>
<td align="middle">
<strong>% sul totale aggregato nel Patto Impregilo</strong>
</td>
<td align="middle">
<strong>% rispetto al capitale sociale di Impregilo</strong> (*)
          </td>
<td align="middle">
<strong>% sul totale aggregato nel Patto Impregilo</strong>
</td>
</tr>
<tr valign="top">
<td>
            IGLI
          </td>
<td align="middle">
            12,54%
          </td>
<td align="right">
            51,55%
          </td>
<td align="middle">
            12,54 - 15,38
          </td>
<td align="middle">
            51,55
          </td>
</tr>
<tr valign="top">
<td>
            Gemina
          </td>
<td align="middle">
            11,78%
          </td>
<td align="right">
            48,45%
          </td>
<td align="middle">
            11,78 - 14,46
          </td>
<td align="middle">
            48,45
          </td>
</tr>
<tr valign="top">
<td align="right">
<strong><em>Totale</em></strong>
</td>
<td align="middle">
<strong><em>24,32%</em></strong>
</td>
<td align="middle">
<strong><em>100,00</em></strong>
</td>
<td align="middle">
<strong><em>24,32%</em></strong> -<strong><em>29,84</em></strong>
</td>
<td align="middle">
<strong><em>100,00%</em></strong>
</td>
</tr>
</tbody>
</table>
      
    <p>
      (*) intervallo percentuale in funzione dell'ammontare dell'eventuale Inoptato
    </p>
<p>
<strong>4. Contenuto del Patto Impregilo</strong>
</p>
<p>
      Di seguito sono sinteticamente descritte le principali pattuizioni del Patto Impregilo.
    </p>
<p>
      Il Patto Impregilo prevede:
    </p>
<p>
      (a) <u>relativamente all'esercizio del voto nelle assemblee di Impregilo</u>:
    </p>
<p>
      (i) un obbligo di preventiva reciproca consultazione a carico delle parti sulle materie poste all'ordine del giorno delle assemblee della Società;
    </p>
<p>
      (ii) l'impegno delle parti a votare a favore delle deliberazioni di competenza dell'assemblea straordinaria della Società solo previo accordo tra le stesse e quindi, in caso di mancato preventivo accordo tra le parti ad esito della consultazione di cui al precedente punto (i), l'impegno delle stesse ad esprimere voto contrario, fermo restando che le parti potranno esprimere
      liberamente il proprio diritto di voto nelle deliberazioni di cui agli artt. 2446 e 2447 c.c., e nelle delibere relative ad aumenti di capitale e/o emissione di obbligazioni convertibili da offrire in opzione ai soci;
    </p>
<p>
      (b) <u>relativamente alla composizione degli organi sociali di Impregilo</u>:
    </p>
<p>
      (i) che il consiglio di amministrazione, nominato per un triennio, sia composto da 15 membri: 6, tra cui il presidente, che sarà soggetto al gradimento di IGLI, designati da Gemina; 6, tra cui l'amministratore delegato, che sarà soggetto al gradimento di Gemina, designati da IGLI; 3 amministratori indipendenti di cui 2 designati da IGLI e 1 da Gemina;
    </p>
<p>
      (ii) che il comitato esecutivo sia composto da 5 membri: 2 designati da IGLI e 2 designati da Gemina, oltre all'amministratore delegato; che allo stesso comitato siano attribuiti i poteri di gestione dell'attività sociale, nei limiti di legge e di quanto indicato oltre al punto (vi); e che le deliberazioni riservate alla competenza del comitato esecutivo siano assunte con il
      voto favorevole della maggioranza dei componenti in carica;
    </p>
<p>
      (iii) che il presidente del comitato di controllo interno sia designato da Gemina;
    </p>
<p>
      (iv) che il collegio sindacale sia composto di 3 membri effettivi e 2 membri supplenti: 2 sindaci effettivi, compreso il presidente, e 1 sindaco supplente designati da Gemina; e 1 sindaco effettivo e 1 sindaco supplente designati da IGLI;
    </p>
<p>
      (v) che all'amministratore delegato siano conferiti poteri di ordinaria amministrazione, nei limiti di impegno e di spesa di Euro 10.000.000,00 per singola operazione;
    </p>
<p>
      (vi) che alcune delibere siano riservate esclusivamente al consiglio di amministrazione e, tra queste, alcune vengano assunte con maggioranze qualificate, in particolare: con il voto favorevole di 10 amministratori, le delibere inerenti le operazioni di finanza straordinaria (con esclusione delle deliberazioni <em>ex</em> artt. 2446 e 2447 c.c. e delle delibere di aumento di capitale e/o
      emissione di obbligazioni convertibili da offrire in opzione ai soci) e le dismissioni di attività per importi superiori a Euro 25.000.000,00 per ciascuna operazione; con il voto di 9 amministratori, le delibere relative ad operazioni con parti correlate (con esclusione delle operazioni rientranti nella normale attività ed eseguite a condizioni ordinarie); ogni altra deliberazione
      del consiglio di amministrazione sarà assunta a maggioranza assoluta dei presenti;
    </p>
<p>
      (c) <u>relativamente al trasferimento e agli ulteriori acquisti di azioni Impregilo:</u>
</p>
<p>
      (i) per tutta la durata del Patto Impregilo, al fine di garantirne la stabilità, un vincolo di <em>lock up</em> a carico delle parti, avente ad oggetto le azioni sindacate, nonché ogni altro titolo già emesso o che verrà emesso dalla Società (quali, ad esempio, strumenti partecipativi, diritti di opzione per la sottoscrizione e/o diritti di conversione ad essi
      inerenti), e relativi diritti di voto;
    </p>
<p>
      (ii) per tutta la durata del Patto Impregilo, l'impegno di Gemina, anche promettendo il fatto delle proprie controllate, a non acquisire ulteriori azioni Impregilo, nonché ogni altro titolo già emesso o che verrà emesso dalla Società, ad eccezione dei titoli sottoscritti in sede di aumento di capitale, conversione di obbligazioni convertibili o assegnati a seguito di
      scissioni, fusioni, frazionamenti o operazioni similari;
    </p>
<p>
      (iii) per tutta la durata del Patto Impregilo, il diritto di IGLI di acquistare ulteriori azioni Impregilo, nonché ogni altro titolo già emesso o che verrà emesso dalla Società, fermo restando l'impegno di IGLI a non effettuare acquisti che, sommati alle azioni sindacate, rappresentino una quota superiore al 29,99% del capitale sociale di Impregilo avente diritto di
      voto, rilevante a norma degli artt. 105 e 106 TUF;
    </p>
<p>
      (iv) un diritto di opzione a favore di IGLI, esercitabile da quest'ultima nel caso di Cambiamento di Controllo di Gemina, come definito all'Articolo 6.3 del Patto Impregilo, ad acquistare tutte, e non meno di tutte, le azioni Impregilo di proprietà di Gemina, ad un prezzo per azione pari alla più alta tra: (i) la media ponderata del prezzo ufficiale dell'"azione
      Impregilo" rilevato nei sei mesi precedenti alla data di invio della Comunicazione di Esercizio come definita nel Patto Impregilo; e (ii) la media ponderata del prezzo ufficiale dell'"azione Impregilo" rilevato nei dodici mesi precedenti alla data di invio della Comunicazione di Esercizio (comunque non inferiore a Euro 0,50, per azione rettificato con la metodologia AIAF
      (Associazione italiana analisti finanziari) per tenere conto delle operazioni straordinarie sul capitale di Impregilo eseguite a partire dalla data di sottoscrizione del Patto Impregilo sino alla data di invio della Comunicazione di Esercizio).
    </p>
<p>
<strong>5. Soggetto controllante ai sensi dell'art. 93 TUF</strong>
</p>
<p>
      Per effetto della sottoscrizione del Patto Impregilo, nessun soggetto esercita il controllo su Impregilo ai sensi dell'art. 93 TUF.
    </p>
<p>
<strong>6. Durata del Patto Impregilo</strong>
</p>
<p>
      Il Patto Impregilo prevede <u>relativamente alla durata del vincolo parasociale e alla sua eventuale cessazione anticipata</u>:
    </p>
<p>
      (i) il vincolo parasociale avrà vigore per tre anni a decorrere dalla data di sottoscrizione del Patto Impregilo;
    </p>
<p>
      (ii) il vincolo parasociale potrà cessare anticipatamente di produrre tutti i propri effetti nei seguenti casi: <em>(a)</em> in caso di Cambiamento del Controllo di Gemina, laddove IGLI abbia esercitato, con effetto immediato, il diritto di recesso di cui all'Articolo 6.3 del Patto Impregilo; <em>(b)</em> in caso di Cambiamento del Controllo di Gemina, laddove IGLI abbia esercitato
      l'opzione di acquisto di cui all'Articolo 6.3 del Patto Impregilo su tutte, e non meno di tutte, le azioni Impregilo di proprietà di quest'ultima; e <em>(c)</em> in caso di acquisto da parte di IGLI, a qualsivoglia titolo, di tutte le azioni Impregilo di proprietà di Gemina oggetto del Patto Impregilo;
    </p>
<p>
      (iii) non é prevista alcuna clausola di rinnovo automatico del Patto Impregilo.
    </p>
<p>
<strong>7. Deposito del Patto Impregilo</strong>
</p>
<p>
      Il Patto Impregilo è stato depositato presso il Registro delle Imprese di Milano in data 21 giugno 2005.
    </p>
<p>
      In data 28 luglio 2005, ad esito dell'avvenuta esecuzione dell'Aumento di Capitale di Impregilo, si è provveduto a pubblicare, ai sensi dell'art. 131, comma 2 del Regolamento approvato con delibera Consob n. 11971/1999 e successive modificazioni, l'avviso di seguito riportato integralmente:
    </p>
<p>
      "Con riferimento al patto parasociale avente ad oggetto azioni Impregilo S.p.A. ("<strong>Impregilo</strong>" o anche la "<strong>Società</strong>") sottoscritto in data 13 giugno 2005 tra Gemina S.p.A. ("<strong>Gemina</strong>") e IGLI S.p.A. ("<strong>IGLI</strong>"; Gemina e IGLI congiuntamente, le "<strong>Parti</strong>") e
      pubblicato per estratto sul quotidiano "il Corriere della Sera" in data 23 giugno 2005 (il "<strong>Patto Impregilo</strong>"), ai sensi dell'art. 131, comma 2, del Regolamento Consob n. 11971/1999 e successive modificazioni, si comunica che:
    </p>
<p>
      - per effetto dell'esecuzione degli impegni assunti dalle Parti ai sensi del Patto Impregilo in relazione dell'aumento di capitale deliberato dall'assemblea straordinaria della Società in data 20 maggio 2005 (l'"<strong>Aumento di Capitale</strong>") e a seguito dell'integrale esecuzione dell'Aumento di Capitale medesimo: (i) Gemina è titolare di
      complessive n. 46.989.191 azioni, di cui n. 5.000 azioni di risparmio e n. 46.984.191 azioni ordinarie rappresentanti l'11,829% del capitale ordinario; (ii) IGLI è titolare di complessive n. 50.010.796 azioni ordinarie, pari al 12,591% del capitale sociale ordinario;
    </p>
<p>
      - ad esito dell'Aumento di Capitale, in forza delle pattuizioni del Patto Impregilo, le azioni Impregilo nel medesimo vincolate sono le seguenti:
    </p>
<p>
       
    </p>
<table border="1" cellpadding="0" cellspacing="0" width="100%">
<tbody>
<tr valign="top">
<td align="middle">
<strong>aderente</strong>
</td>
<td align="middle">
<strong>n. azioni sindacate</strong>
</td>
<td align="middle">
<strong>% rispetto al capitale sociale ordinario</strong>
</td>
<td align="middle">
<strong>% su totale azioni sindacate</strong>
</td>
</tr>
<tr valign="top">
<td>
            IGLI
          </td>
<td align="middle">
            50.010.796
          </td>
<td align="middle">
            12,591
          </td>
<td align="middle">
            51,56
          </td>
</tr>
<tr valign="top">
<td>
            Gemina
          </td>
<td align="middle">
            46.989.191 (*)
          </td>
<td align="middle">
            11,829
          </td>
<td align="middle">
            48,44
          </td>
</tr>
<tr valign="top">
<td align="right">
<strong><em>Totale</em></strong>
</td>
<td align="middle">
<strong><em>96.999.987</em></strong>
</td>
<td align="middle">
<strong><em>24,42%</em></strong>
</td>
<td align="middle">
<strong><em>100,00</em></strong>
</td>
</tr>
</tbody>
</table>
      
    <p>
      (*) di cui n. 46.984.191 azioni ordinarie e n. 5.000 azioni di risparmio
    </p>
<p>
      Restano invariate tutte le altre clausole del Patto Impregilo."
    </p>
<p>
      28 luglio 2005
    </p>
<p>
<b>[IF.4.05.2]