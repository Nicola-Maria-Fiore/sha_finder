/b>
</p>
<p align="center">
<b>* * *</b>
</p>
<p>
      Banca Popolare Commercio e Industria Società Cooperativa a responsabilità limitata, Banca Popolare di Luino e di Varese Società per Azioni, ON BANCA S.p.A., AXA Assicurazioni S.p.A., e Lombardini Holding S.p.A. (già SEFIM S.p.A.) comunicano che - a seguito della efficacia e della esecuzione della offerta pubblica di acquisto totalitario lanciata da UniCredito Italiano
      sulle azioni emesse da ON BANCA S.p.A. - i patti parasociali relativi ad ON BANCA S.p.A. stipulati in data 2 giugno 2000 ed ogni impegno da essi derivante e con essi connesso sono risolti.
    </p>
<p>
      Milano, 17 dicembre 2002
    </p>
<hr/>
<p align="center">
<strong> ONBANCA S.P.A.</strong>
</p>
<p>
      Si premette che in data 15 luglio 2002 UniCredito Italiano S.p.A., Banca Popolare Commercio e Industria S.C.A R.L. e On Banca S.p.A. avevano sottoscritto un accordo - peraltro non rilevante ai fini dell'art. 122 del D.Lgs. 58/98 e del relativo Regolamento di attuazione- che, subordinatamente all'avveramento delle condizioni previste dall'accordo medesimo, prevedeva
      l'impegno:
    </p>
<blockquote>
<p>
        - di UniCredito Italiano a lanciare, o a far lanciare da una propria controllata, un'OPA sul 100% del capitale sociale di On Banca al prezzo di Euro 32 per azione;
      </p>
<p>
        - del Consiglio di Amministrazione di On Banca, nel caso in cui fosse lanciata l'OPA, ad esprimere il proprio parere favorevole sull'OPA, raccomandando ai propri soci di aderire alla medesima;
      </p>
<p>
        - di Banca Popolare Commercio e Industria, nel caso in cui fosse lanciata l'OPA, ad aderirvi conferendo tutte le azioni possedute, direttamente e indirettamente, pari al 54% del capitale di On Banca.
      </p>
</blockquote>
<p>
      Le medesime parti in data 9 ottobre 2002 hanno sottoscritto, quale "addendum" al patto del 15 luglio sopra riportato, un accordo ("Addendum"), perfezionato il successivo 25 ottobre 2002 con la definizione degli allegati, che costituiscono parte integrante dell'Addendum stesso.
    </p>
<p>
      Nell'Addendum le Parti, al fine di velocizzare il processo di integrazione di On Banca nel Gruppo Bancario UniCredito Italiano, hanno convenuto di avviare, contestualmente all'OPA, un procedimento di fusione per incorporazione di On Banca in UniCredito Italiano da concludersi successivamente al completamento del procedimento di OPA e, comunque, auspicabilmente entro la fine
      dell'anno 2002; di conseguenza, hanno assunto l'impegno di fare quanto necessario affinché la fusione si concluda e perfezioni successivamente al completamento del procedimento OPA. In particolare:
    </p>
<blockquote>
<p>
        - UniCredito Italiano si impegna i) a fare in modo che il proprio Consiglio di Amministrazione approvi il progetto di Fusione; ii) a far convocare un'assemblea straordinaria di UniCredito Italiano stesso per l'approvazione della fusione; iii) a far sì che il progetto di fusione sia sottoposto a detta assemblea accompagnato dal parere favorevole del Consiglio stesso.
      </p>
<p>
        - Banca Popolare Commercio e Industria, in qualità di azionista di On Banca, si impegna i) a comunicare ai componenti di propria designazione nel Consiglio di Amministrazione di On Banca la propria posizione favorevole al progetto di fusione, che prevede quale elemento essenziale il concambio di n. 1 azione On Banca con n. 9 azioni ordinarie UniCredito Italiano e per il compimento di
        tutti gli atti necessari per la realizzazione dello stesso, ivi espressamente inclusa la convocazione dell'assemblea straordinaria di On Banca; ii) a esercitare i propri diritti di voto a favore della fusione nell'assemblea straordinaria di On banca.
      </p>
</blockquote>
<p>
      Inoltre:
    </p>
<blockquote>
<p>
        - UniCredito Italiano, avendo ottenuto dalla Banca d'Italia l'autorizzazione all'acquisto del controllo di On Banca si impegna a lanciare l'OPA al prezzo di Euro 32 per azione, facendo del proprio meglio perché l'OPA medesima abbia esecuzione secondo la tempistica convenuta fra le parti, ferme le condizioni riportate nel Documento d'Offerta;
      </p>
<p>
        - il Consiglio di Amministrazione di On banca ha confermato il proprio impegno: i) ad esprimere il proprio parere favorevole sull'OPA, raccomandando ai propri soci di aderire alla medesima; ii) a dar corso al processo di fusione in conformità al progetto stesso e, per quanto possibile, nel rispetto della tempistica stabilita fra le parti;
      </p>
<p>
        - Banca Popolare Commercio e Industria si impegna ad aderire all'OPA conferendo tutte le azioni On Banca in proprio possesso. Questo impegno verrà meno solo nel caso in cui, in pendenza dell'OPA, le assemblee straordinarie di On Banca e UniCredito Italiano abbiano, entrambe, approvato la fusione. In tal caso Banca Popolare Commercio e Industria avrà la facoltà di
        aderire, in tutto o in parte, all'OPA o di ricevere azioni UniCredito Italiano, in concambio della propria partecipazione, nell'ambito della fusione.
      </p>
</blockquote>
<p>
      Il patto si conclude attribuendo al Tribunale di Milano l'esclusiva competenza in relazione a qualsiasi controversia fra le Parti in merito a validità, interpretazione od esecuzione dello stesso.
    </p>
<p>
      4 novembre 2002
    </p>
<p>
<b>PATTO SCIOLTO CON PUBBLICAZIONE IN DATA 5 DICEMBRE 2002</b>
</p>
<p>
<b>[OC.4.02.1]