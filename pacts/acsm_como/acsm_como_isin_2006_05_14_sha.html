/b>
</p>
<hr/>
<p align="center">
<strong>ACSM S.P.A.</strong>
</p>
<p>
      AEM S.p.A. ("<b>AEM</b>") e ACSM S.p.A. ("<b>ACSM</b>") hanno stipulato in data 6 marzo 2006 un protocollo di intesa (il "<b>Protocollo</b>") subordinandone l'efficacia, tra l'altro, all'approvazione dei competenti organi amministrativi del Comune di Como. Detta approvazione è intervenuta in data 5 maggio 2006.
    </p>
<p>
<b>1. Contenuto del Protocollo</b>
</p>
<p>
      Il Protocollo delinea i termini di un programma di integrazione tra le realtà aziendali di AEM e ACSM da realizzarsi mediante una complessiva serie di atti (l'"<b>Operazione</b>") consistenti: (a) nel conferimento da parte di AEM in ACSM di una partecipazione pari a circa il 79,38% del capitale sociale con diritto di voto di Serenissima Gas S.p.A., a fronte del quale ACSM
      delibererà un aumento di capitale riservato ad AEM mediante assegnazione a quest'ultima di n. 9.374.125 azioni ordinarie pari al 20% del capitale di ACSM post-aumento; (b) nella cessione da parte di AEM ad ACSM di una quota rappresentativa del 71,44% circa del capitale di Serenissima Energia Srl a fronte di un prezzo in contanti di Euro 6.595.981,00 e di una partecipazione
      rappresentativa del 41,109% del capitale sociale di Mestni Plinovodi d.o.o. a fronte di un prezzo in contanti di Euro 500.000,00.
    </p>
<p>
      L'esecuzione dell'Operazione presuppone la preventiva adozione di talune modifiche statutarie da parte dell'assemblea straordinaria di ACSM concernenti, tra l'altro: (a) l'introduzione di un sistema di voto a liste bloccate per l'elezione di amministratori e sindaci a fronte della soppressione del potere di nomina diretta <i>ex</i> art. 2449 c.c. attualmente previsto
      in favore del Comune di Como e della conseguente eliminazione del divieto per il Comune di partecipare al voto di lista; (b) la previsione, in alternativa al meccanismo di nomina a liste bloccate di cui al punto che precede e per la sola ipotesi in cui due liste (tra di loro non collegate in alcun modo, neppure indirettamente) ottengano ciascuna un numero di voti superiore al 40% del
      capitale sociale di ACSM, di un meccanismo per la nomina del consiglio di amministrazione basato su un sistema di voto di lista a quozienti proporzionali; (c) l'introduzione in favore del Comune di Como, ai sensi e per gli effetti di cui all'art. 2 della l. 30 luglio 1994, n. 474, del potere di opposizione alla stipula di patti parasociali previsto dal comma 1, lettera b) del
      predetto articolo.
    </p>
<p>
      L'Operazione presuppone inoltre la stipula tra il Comune di Como, attuale azionista di controllo di ACSM, e AEM di un patto parasociale (il "<b>Patto</b>") dalla durata triennale (rinnovabile in assenza di disdetta) nel quale verranno sindacate complessivamente n. 28.346.125 azioni ordinarie di cui n. 18.972.000 azioni ordinarie - pari al 40,5% del capitale sociale di ACSM
      post aumento e al 66,9% delle azioni complessivamente sindacate nel Patto - possedute dal Comune di Como e le n. 9.374.125 azioni ordinarie - pari al 20% del capitale sociale di ACSM post aumento e al 33,1% delle azioni complessivamente sindacate nel Patto - che AEM si troverà a detenere all'esito dell'aumento di capitale deliberato da ACSM al servizio dell'Operazione.
    </p>
<p>
      Il Patto prevederà: (i) il diritto di AEM di indicare quattro candidati consiglieri da inserirsi nei posti successivi al sesto nella lista che sarà presentata dal Comune di Como per la nomina del consiglio di amministrazione (costituito da dieci membri), con l'obbligo per AEM di votare tale lista successivamente all'esecuzione dell'Operazione; (ii) il diritto di AEM di
      designare, alla scadenza del collegio sindacale attualmente in carica, un sindaco effettivo e un sindaco supplente nella lista che sarà presentata dal Comune di Como; (iii) l'obbligo per il Comune di Como e AEM di consultarsi preventivamente prima di ogni assemblea di ACSM; (iv) l'obbligo del Comune di Como di far sì che il consiglio di amministrazione di ACSM istituisca
      al proprio interno un comitato strategico, composto da tre membri di cui uno scelto tra i consiglieri designati da AEM, avente funzioni di natura consultiva/propositiva in relazione alle decisioni più rilevanti; (v) nel caso di disdetta del Patto da parte del Comune di Como, l'obbligo per quest'ultimo di deliberare, entro i sei mesi successivi alla disdetta, la rimozione del
      limite di possesso azionario del 4% attualmente previsto nello statuto di ACSM, nonché l'obbligo del Comune di Como e di AEM di introdurre nello statuto di ACSM, su richiesta del Comune di Como, un meccanismo di nomina del consiglio di amministrazione basato su un sistema di voto di lista a quozienti proporzionali; (vi) l'obbligo per AEM di mantenere per tutta la durata del
      Patto un numero di azioni di ACSM pari almeno al 17% del capitale sociale di ACSM e a non incrementare comunque la propria partecipazione oltre il 29,9% di tale capitale; (vii) decorso un anno dalla stipulazione del Patto, il diritto di AEM di recedere in ogni tempo dal Patto con preavviso di sei mesi; (viii) nell'ipotesi in cui AEM intenda recedere dal patto parasociale o dare
      disdetta, l'obbligo per il Comune di Como e AEM, su richiesta del Comune di Como, di introdurre nello statuto di ACSM un meccanismo di nomina del consiglio di amministrazione secondo un sistema di voto di lista a quozienti proporzionali.
    </p>
<p>
      L'esecuzione dell'Operazione è subordinata, in particolare, alla approvazione dell'Operazione - ivi incluse le modifiche allo statuto di ACSM e la stipulazione del Patto – da parte dei competenti Organi del Comune di Como, all'intervenuto consenso dell'Azienda Mediterranea Gas e Acqua S.p.a. ("AMGA") e di SIMEST S.p.a. alla cessione della
      partecipazione in Mestni a favore di ACSM e al subentro di ACSM in tutti i diritti e tutti gli obblighi attualmente previsti in capo a AEM in virtù degli accordi in essere con AMGA e SIMEST S.p.a nonché alla conferma, da parte della Consob che il perfezionamento dell'Operazione non determina il sorgere, in capo al Comune di Como e ad AEM, di alcun obbligo di offerta pubblica
      di acquisto sulle azioni di ACSM.
    </p>
<p>
      Delle predette condizioni dell'Operazione, alla data di pubblicazione del presente estratto, è intervenuta solo l'approvazione dell'Operazione da parte del Comune di Como in data 5 maggio 2006.
    </p>
<p>
<b>2. Società interessata dal Protocollo. Parti del Protocollo.</b>
</p>
<p>
      Il Protocollo interessa ACSM, società avente sede in Como, via Stazzi, n. 2, iscritta presso il Registro delle Imprese di Como, numero di iscrizione e codice fiscale 95012280137, capitale sociale versato di Euro 37.496.500, diviso in n. 37.496.500 azioni ordinarie del valore nominale unitario di Euro 1 cadauna.
    </p>
<p>
      Parti del Protocollo sono la stessa ACSM ed AEM, società avente sede in Milano, Corso di Porta Vittoria n. 4, iscritta presso il Registro delle Imprese di Milano, numero di iscrizione e codice fiscale 11957540153, capitale sociale versato di Euro 936.024.648, diviso in n. 1.800.047.400 azioni ordinarie del valore nominale unitario di Euro 0,52 cadauna.
    </p>
<p>
<b>3. Durata del Protocollo.</b>
</p>
<p>
      Le pattuizioni del Protocollo relative al governo societario di ACSM, ed in particolar modo le disposizioni concernenti la stipulazione e il contenuto del Patto tra il Comune di Como e AEM, rimarranno in vigore sino a quando l'Operazione non avrà trovato esecuzione, ovvero, fino alla data del 30 giugno 2006 nell'ipotesi in cui entro tale data Consob non abbia comunicato che il
      perfezionamento dell'Operazione non determina il sorgere, in capo al Comune di Como e ad AEM, di alcun obbligo di offerta pubblica di acquisto sulle azioni di ACSM.
    </p>
<p>
<b>4. Deposito del Protocollo.</b>
</p>
<p>
      Una copia del Protocollo sarà depositata presso il Registro delle Imprese di Como.
    </p>
<p align="left">
      14 maggio 2006
    </p>
<p>
<b>[AM.2.06.1]