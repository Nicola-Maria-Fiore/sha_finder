<html>
<head>
<title>
      PIRELLI SPA - Estratto dei patti parasociali (chiusa)
    </title>
<meta content="stp" name="subjectList"/>
<meta content="147405" name="linkid"/>
<meta content="PIRELLI SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="PIRELLI SPA" name="societa"/>
<meta content="stpatti" name="ss_table"/>
<meta content="2003-08-02" name="date"/>
<meta content="stpatti" name="tipo"/>
<meta content="N;Admin;1363783405006" name="synchro"/>
<meta content="5161" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<strong>PIRELLI S.P.A.</strong>
</p>
<p align="left">
<b>Estratto degli accordi sottoscritti il 24 marzo 1998 tra Pirelli &amp; C. e BZ Group Holding Limited e rinnovati il 23 marzo 2001</b>
</p>
<p>
      Premesso:
    </p>
<p>
      che in data 24 Marzo 1998 Pirelli &amp; C. e BZ Group Holding Limited (in seguito "BZ") hanno stipulato un accordo in base al quale:
    </p>
<table class="basicTable" width="100%">
<tbody>
<tr>
<td class="basicTD" width="4%">
            a) 
          </td>
<td class="basicTD" width="96%">
<p>
              per un periodo di tre anni, i diritti di voto relativi ad un numero di azioni Pirelli S.p.A. pari al 5% del capitale con diritto di voto sarebbero stati esercitati secondo le indicazioni fornite dal Dott. Marco Tronchetti Provera a condizione che, e fino al momento in cui, lo stesso avesse mantenuto un interesse personale significativo nel Gruppo Pirelli. A tal fine, un numero di
              azioni Pirelli S.p.A. pari al 5% del capitale con diritto di voto, sarebbe stato depositato da bz presso la bz Bank Limited, che avrebbe esercitato i diritti di voto alle stesse spettanti in base alle istruzioni ricevute dal Dott. Marco Tronchetti Provera;<br/>
<br/>
</p>
</td>
</tr>
<tr>
<td class="basicTD" width="4%">
            b)
          </td>
<td class="basicTD" width="96%">
            Pirelli &amp; C. concedeva a bz opzioni di vendita su un numero di azioni Pirelli S.p.A. pari al 5% del capitale sociale con diritto di voto aventi le seguenti caratteristiche: 
            <blockquote>
<p>
                i. una prima opzione di vendita, relativa ad un numero di azioni pari al 2,5% del capitale con diritto di voto, sarebbe stata esercitabile durante il periodo compreso tra il 10 Marzo 1999 ed il 10 Marzo 2003, ad un prezzo calcolato sulla media delle quotazioni borsistiche del titolo nelle novanta sedute precedenti la data di esercizio;
              </p>
<p>
                ii. una seconda opzione di vendita, relativa ad un numero di azioni pari al 2,5% del capitale con diritto di voto, sarebbe stata esercitabile il 10 Marzo 2003, ad un prezzo calcolato sulla media delle quotazioni borsistiche del titolo nelle novanta sedute precedenti;<br/>
</p>
</blockquote>
</td>
</tr>
<tr>
<td class="basicTD" width="4%">
            c)
          </td>
<td class="basicTD" width="96%">
            bz concedeva a Pirelli &amp; C. un’opzione d’acquisto su un numero di azioni Pirelli S.p.A. che, sommato a quelle eventualmente già vendute da BZ a Pirelli &amp; C. a seguito dell’esercizio dei diritti di cui al punto b), non avrebbe potuto superare il 5% del capitale con diritto di voto. Tale opzione sarebbe stata esercitabile il 13 Marzo 2003, ad un prezzo
            calcolato sulla media delle quotazioni borsistiche del titolo nelle novanta sedute precedenti;<br/>
<br/>
</td>
</tr>
<tr>
<td class="basicTD" width="4%">
            d)
          </td>
<td class="basicTD" width="96%">
            qualora il Dott. Marco Tronchetti Provera avesse cessato di detenere un interesse personale significativo nel Gruppo Pirelli, le opzioni descritte nei punti b) e c) sarebbero state esercitabili nei trenta giorni successivi la comunicazione di tale evento, ad un prezzo calcolato sulla media delle quotazioni borsistiche del titolo nelle novanta sedute precedenti la data di esercizio.
            Per parte sua, il Dott. Marco Tronchetti Provera si impegnava a comunicare a Pirelli &amp; C. e bz il venir meno del significativo interesse personale nel Gruppo Pirelli entro 5 giorni dal suo verificarsi;<br/>
<br/>
</td>
</tr>
<tr>
<td class="basicTD" width="4%">
            e)
          </td>
<td class="basicTD" width="96%">
            qualora l’accordo descritto al punto a) relativo all’esercizio dei diritti di voto su parte delle azioni<br/>
            Pirelli S.p.A. depositate da bz presso la BZ Bank Limited non fosse stato rinnovato almeno fino al 13 Marzo 2003 o, in sua violazione, i diritti di voto non fossero stati esercitati secondo le indicazioni fornite dal Dott. Marco Tronchetti Provera, Pirelli &amp; C. avrebbe avuto il diritto di acquistare da bz un numero di azioni ordinarie che, unito a quelle eventualmente già
            vendute da BZ a Pirelli &amp; C. a seguito dell’esercizio dei diritti di opzione di cui al punto b), non avrebbe potuto superare il 5% del capitale con diritto di voto. Tale diritto di acquisto sarebbe stato esercitabile nei trenta giorni successivi la scadenza dell’accordo, se prima del 13 Marzo 2003, o la sua eventuale violazione, ad un prezzo calcolato sulla media delle
            quotazioni borsistiche del titolo nelle novanta sedute precedenti la data di esercizio;<br/>
<br/>
</td>
</tr>
<tr>
<td class="basicTD" width="4%">
            f) 
          </td>
<td class="basicTD" width="96%">
            ai fini dei punti che precedono, per capitale con diritto di voto era da intendersi il capitale sociale espresso in azioni ordinarie calcolato sulla base delle azioni ordinarie esistenti al momento di esercizio dei diritti previsti dall’accordo;<br/>
<br/>
</td>
</tr>
<tr>
<td class="basicTD" width="4%">
            g)
          </td>
<td class="basicTD" width="96%">
<p>
              le parti non avrebbero intrapreso alcuna iniziativa che potesse avere un effetto sostanziale sul prezzo delle opzioni descritte nei punti precedenti per tutto il periodo delle novanta sedute di Borsa precedenti le date di esercizio.
            </p>
</td>
</tr>
</tbody>
</table>
<p>
      Tutto ciò premesso,
    </p>
<p>
      si comunica che l’accordo di cui al punto a) è stato rinnovato sino al 13 Marzo 2003.
    </p>
<p>
      Restano altresì invariate le restanti disposizioni dell’accordo ed in particolare quelle di cui alle lettere b), c), d), e), f) e g) soprarichiamate.
    </p>
<p>
      L’accordo è depositato presso l’ufficio del Registro delle Imprese di Milano.
    </p>
<p>
      31 Marzo 2001
    </p>
<p>
<b>[PB.3</b><b>.98.1]