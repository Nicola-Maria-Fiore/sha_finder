/b>
</p>
<hr/>
<p>
      Con i comunicati stampa emessi da UniCredito Italiano e da Rolo Banca 1473, rispettivamente, il 14 e il 17 corrente, è stato reso noto al pubblico il complesso progetto di riorganizzazione delle sette banche commerciali operanti in Italia (Credito Italiano, Rolo Banca 1473, Cariverona, Banca CRT, Cassamarca, Caritro e CRTrieste) in tre nuove banche nazionali specializzate per segmento
      di clientela: retail, corporate e private banking.
    </p>
<p>
      Il progetto prevede la fusione - tra le altre - di Rolo Banca 1473 e della finanziaria Credit Carimonte, che ne detiene il 42,35% del capitale sociale, in UniCredito Italiano il quale scorporerà, con efficacia immediatamente successiva a quella della fusione, il ramo di azienda bancario nel Credito Italiano. Da questa banca unica, di seguito convenzionalmente denominata
      "UniCredito Banca", verranno create le tre banche nazionali sopra citate.
    </p>
<p>
      Ricordato che:
    </p>
<ul style="list-style-type: square" type="square">
<li>
        UniCredito Italiano S.p.A., Carimonte Holding S.p.A., Fondazione Cassa di Risparmio di Modena, Riunione Adriatica di Sicurtà S.p.A. e Fondazione Cassa di Risparmio di Perugia sono firmatari di un accordo parasociale avente ad oggetto la gestione di Rolo Banca 1473, stipulato il 22 maggio 2000, pubblicato il 1 giugno 2000 (aggiornato, poi, limitatamente al numero delle azioni
        conferite con annuncio pubblicato il 9 luglio 2001) e depositato presso il Registro delle Imprese di Bologna in data 31 maggio 2000;<br/>
</li>
<li>
        esiste altro accordo stipulato tra UniCredito Italiano e Carimonte Holding in data 6 novembre 1995 e pubblicato l'11 novembre 1995, avente ad oggetto la gestione della comune partecipata Credit Carimonte, allora detentrice di circa il 44% del capitale sociale di Rolo Banca;
      </li>
</ul>
<p>
      si informa che, in considerazione dei vincoli decisionali derivanti dai menzionati patti, destinati ad estinguersi naturalmente per effetto della fusione della finanziaria Credit Carimonte e di Rolo Banca nella Capogruppo, in data 17 dicembre 2001 UniCredito Italiano S.p.A. e Carimonte Holding S.p.A. hanno stipulato un ACCORDO DI FUSIONE con il quale sono stati condivisi i termini
      essenziali del progetto di fusione.
    </p>
<p>
      In particolare, le principali statuizioni dell'accordo, nella fase transitoria, della riorganizzazione sono:
    </p>
<ul>
<li>
        il Presidente del Consiglio di amministrazione di UniCredito Banca sarà indicato da Carimonte Holding d'intesa con UniCredito Italiano;<br/>
</li>
<li>
        il Consiglio di Amministrazione di detta banca sarà composto da 19 membri di cui almeno 4 designati da Carimonte Holding;<br/>
</li>
<li>
        il Comitato Esecutivo della medesima banca sarà composto da 9 membri dei quali, oltre al Presidente, un altro membro sarà scelto tra gli amministratori indicati da Carimonte Holding.
      </li>
</ul>
<p>
      E' stato, inoltre, pattuito che completata la fase di riorganizzazione:
    </p>
<ul>
<li>
        la Banca specializzata nel Retail:
      </li>
</ul>
<blockquote>
<p>
        - avrà sede a Bologna per almeno 10 anni;
      </p>
<p>
        - per i primi due mandati del Consiglio di Amministrazione, che sarà composto da 17 membri:
      </p>
<ul>
<li>
          il Presidente sarà indicato da Carimonte Holding d'intesa con UniCredito Italiano;<br/>
</li>
<li>
          altri 5 consiglieri saranno designati da Carimonte Holding tra i quali uno dei Vicepresidenti;<br/>
</li>
<li>
          un consigliere sarà designato dalla Fondazione Cassa di Risparmio di Perugia;
        </li>
</ul>
<p>
        - nel comitato esecutivo sarà presente, oltre al Presidente ed ai Vice Presidenti, un membro scelto tra gli amministratori designati da Carimonte Holding;
      </p>
</blockquote>
<ul>
<li>
        le banche Corporate e Private avranno:
      </li>
</ul>
<blockquote>
<p>
        - la presenza nei rispettivi consigli di amministrazione di due membri nominati su designazione di Carimonte Holding di cui uno con la carica di Vice Presidente;
      </p>
<p>
        - la presenza nei rispettivi comitati esecutivi del Vice Presidente nominato su designazione di Carimonte Holding.
      </p>
</blockquote>
<p>
      Inoltre, UniCredito Italiano verificherà, in sede assembleare, la disponibilità dei suoi azionisti a che, con il rinnovo del Consiglio di Amministrazione di UniCredito Italiano che verrà deliberato prima dell'adozione delle delibere di fusione, in occasione dell'approvazione del bilancio dell'esercizio 2001, vengano chiamati a far parte di detto organo
      amministrativo tre consiglieri designati da Carimonte Holding, di cui uno con la carica di Vice Presidente. Carimonte Holding qualifica presupposto essenziale della propria adesione al progetto la presenza dei propri fiduciari nel Consiglio di Amministrazione di UniCredito Italiano.
    </p>
<p>
      UniCredito Italiano mantiene, direttamente o indirettamente, la maggioranza di Rolo Banca 1473 Spa e, quindi, la qualifica di Capogruppo ai sensi delle vigenti disposizioni di legge e di vigilanza.
    </p>
<p>
      Si rende noto che il Patto è stato pubblicato il 27 dicembre 2001 e depositato presso il Registro delle Imprese di Bologna in data 31 dicembre 2001
    </p>
<p>
      27 Dicembre 2001
    </p>
<p align="left">
<b>[RB.2.01.1]