<html>
<head>
<title>
      ACQUEDOTTO NICOLAY SPA - Estratto dei patti parasociali
    </title>
<meta content="stp" name="subjectList"/>
<meta content="147189" name="linkid"/>
<meta content="ACQUEDOTTO NICOLAY SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="ACQUEDOTTO NICOLAY SPA" name="societa"/>
<meta content="stpatti" name="ss_table"/>
<meta content="2002-12-24" name="date"/>
<meta content="stpatti" name="tipo"/>
<meta content="N;consob;1098894844409" name="synchro"/>
<meta content="30006" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
        <b>ACQUEDOTTO NICOLAY S.P.A.</b>
</p>
<p align="center">
       SCRITTURA PRIVATA
    </p>
<p align="center">
      Tra
    </p>
<p>
<strong>VIVENDI S.A.</strong>(di seguito indicata come "VIVENDI"), con sede in 42 Avenue de Friedland, 75380 Parigi, Cedex 08 (RCS PARIS 780129961), in persona del proprio Direttore dello sviluppo in Italia e legale rappresentante Ing. Jacques Philippe
    </p>
<p align="center">
      e
    </p>
<p>
<strong>AZIENDA MEDITERRANEA GAS E ACQUA S.p.A.</strong>(di seguito indicata come AMGA"), con sede in Genova, Via Dei SS. Giacomo e Filippo 7, (CF-Partita IVA 03551270905), in persona del proprio Amministratore Delegato e legale rappresentante Ing. Roberto Bazzano
    </p>
<p align="center">
      PREMESSO
    </p>
<p>
      (a) - <em>omissis -;</em>
</p>
<p>
      (b) CHE VIVENDI è proprietaria di n. 4.310.448 azioni ordinarie dell'Acquedotto De Ferrari Galliera S.p.A. (di seguito "De Ferrari"), corrispondenti al 19,26% della parte di capitale sociale rappresentato da azioni ordinarie;
    </p>
<p>
      (c) CHE VIVENDI è proprietaria di n. 3.300.000 azioni ordinarie dell'Acquedotto Nicolay (di seguito "Nicolay"), corrispondenti al 24,59% del capitale sociale costituito da sole azioni ordinarie;
    </p>
<p>
      (c.1) CHE PIRELLI &amp; C. S.a.p.a. (di seguito "PIRELLI") è proprietaria di n. 1.871.000 azioni ordinarie della De Ferrari, corrispondenti all'8,36% della parte di capitale sociale rappresentato da azioni ordinarie;
    </p>
<p>
      (c.2) CHE nel prosieguo l'insieme delle azioni di cui sopra ai punti a, b, c potrà essere denominato le AZIONI;
    </p>
<p>
      (d) <em>- omissis</em>-;
    </p>
<p>
      (e) CHE AMGA è proprietaria di n. 349.280.000 azioni ordinarie della Genova Acque S.p.A. ("Genova Acque"), corrispondenti al 99,997% del capitale sociale della stessa, costituito da n. 349.290.000 azioni ordinarie;
    </p>
<p>
      (f) - <em>omissis -;</em>
</p>
<p>
      (g) - <em>omissis -;</em>
</p>
<p>
      (h) - <em>omissis -;</em>
</p>
<p>
      (i) - <em>omissis -;</em>
</p>
<p>
      (j) - <em>omissis -;</em>
</p>
<p>
      (k) - <em>omissis -;</em>
</p>
<p>
      (l) - <em>omissis -;</em>
</p>
<p>
      (m) - <em>omissis -;</em>
</p>
<p>
       
    </p>
<p align="center">
<strong>TUTTO CIO' PREMESSO, LE PARTI CONVENGONO QUANTO SEGUE</strong>
</p>
<p>
<b>1. Premesse</b>
</p>
<p>
      Le premesse costituiscono parte integrante della presente scrittura privata (di seguito: l'Accordo).
    </p>
<p>
       
    </p>
<p>
<strong>2. Oggetto dell'Accordo</strong>
</p>
<p>
      Le parti si impegnano a fare quanto è in loro potere affinché si realizzi il seguente risultato:
    </p>
<blockquote>
<p>
        - Genova Acque succeda a VIVENDI e, tramite VIVENDI, a PIRELLI nella titolarità delle azioni De Ferrari e Nicolay, di cui alle lettere b), c) e d) delle Premesse;
      </p>
<p>
        - VIVENDI acquisisca nella Genova Acque una partecipazione di valore equivalente, secondo quanto qui di seguito previsto e con l'osservanza della procedure di legge applicabili alle operazioni societarie in appresso contemplate, a quelle allo stato detenute da VIVENDI e da PIRELLI in De Ferrari, e da VIVENDI in Nicolay.
      </p>
</blockquote>
<p>
       
    </p>
<p>
<strong>3. Impegni di VIVENDI</strong>
</p>
<blockquote>
<p>
        VIVENDI si impegna a trasferire a Genova Acque con le modalità ed alle condizioni individuate al successivo Art. 5, tanto le partecipazioni da essa detenute in De Ferrari e Nicolay quanto la partecipazione attualmente detenuta da PIRELLI in De Ferrari, che VIVENDI si impegna ad acquistare nel frattempo da PIRELLI.
      </p>
</blockquote>
<p>
       
    </p>
<p>
<strong>4. Impegni di AMGA</strong>
</p>
<blockquote>
<p>
        AMGA si impegna a far sì che Genova Acque dia, per quanto la concerne, esecuzione a quanto disposto nel precedente Art. 3, con il risultato di far acquisire a VIVENDI una partecipazione in Genova Acque di valore equivalente alle partecipazioni da quest'ultima acquisite in De Ferrari e in Nicolay.
      </p>
</blockquote>
<p>
       
    </p>
<p>
<strong>5. Modalità operative</strong>
</p>
<p>
      5.1 Gli impegni assunti dalle Parti, a norma dei precedenti Articoli 3 e 4, saranno adempiuti nel modo seguente:
    </p>
<blockquote>
<p>
        (a) nel rispetto del disposto dell'art. 2343 c.c., Genova Acque delibererà un aumento di capitale comprensivo di sovrapprezzo di Lire 80.431.359.960 rappresentato da n. 71.241.240 nuove azioni di nominali Lire 1.000 ciascuna, da liberare mediante conferimento da parte di VIVENDI di n. 6.181.448 azioni De Ferrari da nominali Lire 500 ciascuna;
      </p>
<p>
        (b) nel rispetto del disposto dell'art. 2343 c.c. Genova Acque delibererà un aumento di capitale comprensivo di sovrapprezzo di Lire 18.210.619.843 rappresentato da n. 16.129.867 nuove azioni di nominali Lire 1.000 ciascuna, da liberare mediante conferimento da parte di VIVENDI di n. 3.300.000 azioni Nicolay di nominali Lire 400 ciascuna;
      </p>
<p>
        di guisa che al perfezionamento di entrambe le operazioni sub a) e sub b) VIVENDI conseguirà una partecipazione pari al 20% di Genova Acque.
      </p>
</blockquote>
<p>
<em>5.2 - omissis-</em>
</p>
<p>
      5.3 Gli aumenti di capitale di cui all'Art. 5.1 saranno assunti secondo le seguenti modalità:
    </p>
<blockquote>
<p>
        (a) La delibera di aumento di capitale di cui all'Art. 5.1(a) sarà assunta da Genova Acque e contestualmente eseguita da VIVENDI entro 30 giorni dalla data in cui sarà stata depositata la stima giurata dell'esperto di cui all'art. 2343 c.c.;
      </p>
<p>
        (b) la delibera di aumento di capitale di cui all'Art. 5.1(b), se assunta nella stessa assemblea in cui sia deliberato l'aumento di cui all'Art. 5.1(a), sarà eseguita da VIVENDI contestualmente a tale ultimo aumento; fermo restando che, qualora si verifichi l'evento di cui all'Art. 11.2, la delibera di aumento a fronte del conferimento delle azioni Nicolay
        sarà assunta come scindibile rispetto a quella assunta a fronte del conferimento delle azioni De Ferrari e, in ogni caso, sarà eseguita nel rispetto dell'Art. 11.2.
      </p>
</blockquote>
<p>
<em>5.4 - omissis -</em>
</p>
<blockquote>
<p>
<em>- omissis -</em>
</p>
</blockquote>
<p>
       
    </p>
<p>
<strong>10. Condizioni risolutive dell'Accordo</strong>
</p>
<p>
      L'efficacia del presente Accordo è risolutivamente condizionata al ritiro o alla sopravvenuta inefficacia dell'offerta pubblica di acquisto su De Ferrari di cui alla prima parte della premessa (k)
    </p>
<p>
       
    </p>
<p>
<strong>11. Varie</strong>
</p>
<p>
<em>- omissis -</em>
</p>
<p>
      11.2 Qualora De Ferrari non aderisse all'offerta di acquisto relativa alle azioni Nicolay di cui alla seconda parte della premessa (k), e ciò comportasse il mancato scioglimento del Patto Parasociale relativo a Nicolay e delle limitazioni di trasferimento delle azioni della stessa Nicolay di cui alla premessa (j), le Parti si impegnano a differire il trasferimento a Genova Acque
      delle azioni Nicolay attualmente detenute da VIVENDI fino alla data del 2 luglio 2001, ovvero a quella precedente data in cui l'efficacia di tale Patto Parasociale venga comunque a cessare per qualsiasi altro motivo. Resta inteso che, ove si producesse la situazione regolata dal presente Art. 11.2, le Parti (i) valuteranno congiuntamente la possibilità di esperire, e in caso di
      valutazione concordante, esperiranno eventuali rimedi di legge, che consentano di rimuovere prima del 2 luglio 2001 le limitazioni di cui al predetto Patto Parasociale; e (ii) in ogni caso, con riferimento all'esercizio dei diritti sociali e parasociali afferenti alle predette azioni Nicolay, saranno tenute a consultarsi previamente e a codeterminare in buona fede indirizzi coerenti con
      le finalità del presente Accordo.
    </p>
<p>
      - omissis -
    </p>
<p>
       
    </p>
<p>
<strong>12. Durata</strong>
</p>
<p>
      I patti contenuti nel presente Accordo avranno durata di 5 anni a partire dalla data di stipulazione dello stesso e si intenderanno tacitamente rinnovati di tre anni in tre anni, salvo disdetta che dovrà essere fatta pervenire mediante lettera raccomandata con avviso di ricevimento almeno 6 mesi prima della data di scadenza.
    </p>
<p>
       
    </p>
<p>
<strong>13. Clausola arbitrale</strong>
</p>
<p>
      Qualsiasi controversia relativa o derivante da questo Accordo, comprese quelle relative alla sua validità, interpretazione, esecuzione e risoluzione, saranno deferite ad un collegio arbitrale di tre arbitri, uno dei quali con funzioni di presidente, in conformità con il Regolamento Arbitrale Nazionale della Camera di Commercio di Milano.
    </p>
<p>
      Gli arbitri procederanno in via rituale e secondo diritto, eccezion fatta soltanto per le controversie di cui all'Art. 11.2, che saranno risolte dagli arbitri in via di equità e irritualmente, con tutti i poteri degli amichevoli compositori.
    </p>
<p>
      Sede dell'arbitrato sarà Milano.
    </p>
<p>
      Parigi-Genova, 17 marzo 2000<br/>
</p>
<p>
      12 aprile 2000
    </p>
<p>
<b>[AC.2.00.1]