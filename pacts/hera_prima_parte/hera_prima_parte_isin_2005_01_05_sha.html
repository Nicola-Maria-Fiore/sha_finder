/b>
</p>
<hr/>
<p>
       
    </p>
<p align="center">
<strong>HERA S.P. A.<br/>
       Holding Energia Risorse Ambiente</strong>
</p>
<p>
      Fondazione Cassa dei Risparmi di Forlì, Fondazione Cassa di Risparmio in Bologna, Fondazione Cassa di Risparmio di Imola, FIN.OPI S.p.A. e Gruppo Società Gas Rimini S.p.A.
    </p>
<p align="center">
<strong>PREMESSO CHE</strong>
</p>
<p>
<strong>a)</strong> a far data dal 30 dicembre 2004 Gruppo Società Gas Rimini S.p.A. ha conferito la propria partecipazione azionaria in HERA S.p.A. nel Patto di Consultazione già stipulato in data 6 novembre 2003 tra la Fondazione Cassa dei Risparmi di Forlì, Fondazione Cassa di Risparmio in Bologna, Fondazione Cassa di Risparmio di Imola e FIN.OPI S.p.A;
    </p>
<p>
<strong>b)</strong> a seguito dell'aumento di capitale deliberato in data 5 ottobre 2004 ed efficace a seguito del deposito preso il registro delle imprese di Bologna in data 31 dicembre 2004, le partecipazioni della Fondazione Cassa di Risparmio in Bologna e della Fondazione Cassa dei Risparmi di Forlì hanno subito una variazione in aumento;
    </p>
<p>
<strong>c)</strong> il Patto reca alcune pattuizioni rilevanti ai sensi dell'art. 122 del D.Lgs. n. 58 del 24.2.1998, contenente il <em>Testo unico delle disposizioni in materia di intermediazione finanziaria, ai sensi degli artt. 8 e 21 della l. n. 52 del 6.2.1996</em> (di seguito, per brevità, Tuf ),
    </p>
<p align="center">
<strong>COMUNICANO</strong>
</p>
<p>
      ai sensi del regolamento di attuazione del Tuf adottato con delibera Consob n. 11971 del 14. 5.1999 e successive modifiche, quanto segue:
    </p>
<p>
<strong>1. Società i cui strumenti finanziari sono oggetto del Patto.</strong>
</p>
<p>
      La Società i cui strumenti finanziari sono oggetto del Patto è HERA S.p.A. Holding Energia Risorse Ambiente (di seguito Hera), con sede in Bologna, in viale Carlo Berti Pichat 2/4, le cui azioni sono quotate presso il MTA gestito da Borsa Italiana S.p.A.;
    </p>
<p>
<strong>2. Strumenti finanziari oggetto del Patto e relativa percentuale rispetto al capitale sociale.</strong>
</p>
<p>
      Gli strumenti finanziari oggetto del Patto sono costituiti da n° 63.868.940 azioni ordinarie della società Hera, pari al 7, 604316% del capitale sociale della stessa, dalle Parti attualmente detenute o che verranno in seguito detenute in qualunque altra diversa misura.
    </p>
<p>
<strong>3. Soggetti aderenti al Patto e sua composi zione:</strong>
</p>
<p>
      i soggetti aderenti al Patto sono n° 5 azionisti di Hera, collettivamente denominati Parti o Soci di Minoranza, che detengono rispettivamente le partecipazioni azionarie elencate nella seguente tabella: 
    </p>
<p>
       
    </p>
<table border="1" cellpadding="0" cellspacing="0" class="basicTable" width="100%">
<tr valign="top">
<td>
<strong>SOGGETTI ADERENTI AL PATTO</strong>
</td>
<td align="middle">
<strong>NUMERO<br/>
           DI AZIONI<br/>
           ORDINARIE<br/>
           DI HERA CONFERITE<br/>
           NEL PATTO</strong>
</td>
<td align="middle">
<strong>% RISPETTO<br/>
           AL TOTALE<br/>
           DELLE AZIONI<br/>
           CONFERITE<br/>
           NEL PATTO</strong>
</td>
<td align="middle">
<strong>% DEL CAPITALE<br/>
           SOCIALE<br/>
           DI HERA</strong>
</td>
</tr>
<tr valign="top">
<td>
          Fondazione Cassa dei Risparmi di Forlì
        </td>
<td align="middle">
          16.798.077
        </td>
<td align="middle">
          26,300855
        </td>
<td align="middle">
          1,999999
        </td>
</tr>
<tr valign="top">
<td>
          Fondazione Cassa di Risparmio in Bologna
        </td>
<td align="middle">
          16.780.000
        </td>
<td align="middle">
          26,272551
        </td>
<td align="middle">
          1,997848
        </td>
</tr>
<tr valign="top">
<td>
          Gruppo Società Gas Rimini S.p.A.
        </td>
<td align="middle">
          11.050.000
        </td>
<td align="middle">
          17,301054
        </td>
<td align="middle">
          1,315627
        </td>
</tr>
<tr valign="top">
<td>
          Fondazione Cassa di Risparmio di Imola
        </td>
<td align="middle">
          10.436.297
        </td>
<td align="middle">
          16,340176
        </td>
<td align="middle">
          1,242559
        </td>
</tr>
<tr valign="top">
<td>
          FIN.OPI S.p.A.
        </td>
<td align="middle">
          8.804.566
        </td>
<td align="middle">
          13,785364
        </td>
<td align="middle">
          1,048283
        </td>
</tr>
<tr valign="top">
<td>
<strong>TOTALE</strong>
</td>
<td align="middle">
<strong>63.868.940</strong>
</td>
<td align="middle">
<strong>100,000000</strong>
</td>
<td align="middle">
<strong>7,604316</strong>
</td>
</tr>
</table>
<p>
      In virtù del Patto, nessuna delle Parti esercita il controllo di Hera.
    </p>
<p>
<strong>4. Tipo di Patto tra quelli previsti dall'art. 122, comma 5, del Tuf.</strong>
</p>
<p>
      Il Patto rientra fra i patti di preventiva consultazione di cui all'art. 122, comma 5, lett. a), del Tuf ed ha ad oggetto la reciproca informazione e preventiva conoscenza delle valutazioni ed opinioni di ciascuna delle Parti in ordine al voto da esprimere nelle assemblee straordinarie e in alcune assemblee ordinarie di Hera.
    </p>
<p>
<strong>5. Organi del Patto, compiti ad essi attribuiti, modalità di composizione e di funzionamento.</strong>
</p>
<p>
      Le Parti convengono di istituire i seguenti organi con le seguenti funzioni e composizione:
    </p>
<p>
<em><u>Adunanza Consultiva</u></em>
</p>
<p>
      L'Adunanza Consultiva si riunisce, anche mediante audio/videoconferenza, almeno 8 (otto) giorni di calendario prima della data per la quale sia stata convocata l'Assemblea straordinaria e/o l'Assemblea ordinaria di Hera che porti all'ordine del giorno una o più delle seguenti materie:
    </p>
<p>
      i) <em>Assemblea Straordina</em>ria: qualsiasi materia di competenza per legge o per statuto dell'assemblea straordinaria;
    </p>
<p>
<em>ii) Assemblea Ordinari</em>a:
    </p>
<ul>
<li>
        approvazione del bilancio di esercizio;
      </li>
<li>
        designazione dei membri del Consiglio di Amministrazione ed eventualmente del Presidente;
      </li>
<li>
        designazione dei membri del Collegio Sindacale;
      </li>
<li>
        designazione società di revisione.
      </li>
</ul>
<p>
      All'Adunanza Consultiva partecipano i delegati rappresentanti di ciascun Socio di Minoranza.
    </p>
<p>
      L'Adunanza Consultiva è tempestivamente convocata dal Presidente ogni qualvolta sia convocata l'Assemblea Straordinaria di Hera e/o l'Assemblea Ordinaria portante all'ordine del giorno una o più delle materie sopra elencate (ii), ovvero quando gliene facciano richiesta scritta almeno n. 3 (tre) Soci di Minoranza, che detengano una partecipazione nel capitale
      sociale di Hera complessivamente pari almeno al 3% (tre per cento) del capitale sociale; in tal caso, l'Adunanza Consultiva deve essere convocata per una data cadente entro i quindici giorni di calendario successivi a quello in cui sia pervenuta la richiesta al Presidente.
    </p>
<p>
      L'Adunanza Consultiva è presieduta dal Presidente del Patto, che si avvale di un Segretario. Delle riunioni dell'Adunanza Consultiva si redige processo verbale.
    </p>
<p>
<em><u>Presidente</u></em>
</p>
<p>
      Il Presidente del Patto è designato nella prima Adunanza Consultiva dai Soci di Minoranza, tra i rappresentanti degli stessi, con voti favorevoli di almeno n. 3 (tre) Soci, che rappresentino almeno il 3% (tre per cento) del capitale sociale di cui sono complessivamente portatori i Soci di Minoranza al momento della designazione.
    </p>
<p>
      Il Presidente svolge le seguenti funzioni:
    </p>
<blockquote>
<p>
<strong>i)</strong> convoca l'Adunanza Consultiva con le modalità e nei tempi previsti dal presente Patto;
      </p>
<p>
<strong>ii)</strong> verifica la regolarità della partecipazione dei delegati delle Parti e presiede le riunioni dell'Adunanza Consultiva;
      </p>
<p>
<strong>iii)</strong> designa, al momento dell'assunzione dell'incarico, un Segretario;
      </p>
<p>
<strong>iv)</strong> presiede alla verbalizzazione delle riunioni unitamente al Segretario;
      </p>
<p>
<strong>v)</strong> cura l'adempimento degli obblighi informativi previsti per legge relativamente alle comunicazioni del Patto ed alle eventuali modifiche dello stesso;
      </p>
<p>
<strong>vi)</strong> provvede alla tempestiva informazione di tutte le Parti in ordine alle comunicazioni ricevute da ogni Parte ai sensi del presente Patto.
      </p>
</blockquote>
<p>
      Il Presidente rimane in carica per tutta la durata del Patto; in caso di rinnovo del Patto alla scadenza, può essere rieletto.
    </p>
<p>
<em><u>Segretario</u></em>
</p>
<p>
      La prima Adunanza Collettiva nominerà anche il Segretario. In caso di sua assenza, il Segretario è designato di volta in volta dal Presidente tra i Rappresentanti delle Parti o anche tra persone estranee alle stesse, purché non consti la formale opposizione anche di un solo Socio.
    </p>
<p>
      Il Segretario rimane in carica per tutta la du rata del Patto e svolge le seguenti funzioni:
    </p>
<blockquote>
<p>
<strong>i)</strong> redige il verbale delle riunioni dell'Adunanza Consultiva;
      </p>
<p>
<strong>ii)</strong> raccoglie e conserva i verbali delle riunioni;
      </p>
<p>
<strong>iii)</strong> coadiuva il Presidente nell'adempimento delle funzioni di carattere operativo - esecutivo relative al presente Patto.
      </p>
</blockquote>
<p>
<strong>6. Durata e rinnovo del Patto.</strong>
</p>
<p>
      Il Patto ha durata per un periodo di 3 (tre) anni a decorrere dal 6 novembre 2003, data della prima sottoscrizione del Patto, e alla scadenza potrà essere rinnovato con il consenso di tutte le Parti.
    </p>
<p>
<strong>7. Clausole penali.</strong>
</p>
<p>
      Il Patto non contiene clausole penali per la violazione degli impegni con il Patto stesso assunti.
    </p>
<p>
<strong>8. Deposito del Patto presso l'ufficio del Registro delle Imprese.</strong>
</p>
<p>
      Il Patto verrà depositato, entro il termine previsto dall'art. 122, comma 1, lett. c, del Tuf presso l'Ufficio del Registro delle Imprese di Bologna.
    </p>
<p>
      5 gennaio 2005
    </p>
<p>
<b>[HB.3.05.1]