/strong>
</p>
<hr/>
<p align="justify">
<b>Con riferimento a Società Azionaria per condotta di Acque Potabili S.p.A., in breve "Acque Potabili S.p.A.", si rende noto, ai sensi dell’art. 122 del d.lgs. del 24 febbraio 1998 n. 58 ("Testo Unico") e degli articoli 129 e 130 del regolamento Consob del 14 maggio 1999 n. 11971 e successive modificazioni ("Regolamento Consob"), quanto segue:</b>
</p>
<p align="justify">
<u><b>Premesse</b></u>
</p>
<p align="justify">
      In data 11 marzo 2014, Equiter S.p.A. ("<b>Equiter</b>") ha sottoscritto un impegno irrevocabile ai sensi dell’Art. 122, comma 5, lett. <i>d-bis)</i> a beneficio di <i></i>Sviluppo Idrico S.r.l. (rispettivamente il "<b>Patto</b>" e "<b>Sviluppo Idrico</b>").
    </p>
<p align="justify">
<u><b>Tipo di accordo</b></u>
</p>
<p align="justify">
      Il Patto contiene clausole parasociali che rientrano nella categoria degli accordi volti a favorire il conseguimento degli obiettivi di una offerta pubblica di acquisto, di cui all’art. 122, comma 5, lett. <i>d-bis</i>) del Testo Unico.
    </p>
<p align="justify">
<b>Società i cui strumenti finanziari sono oggetto del Patto</b>
</p>
<p align="justify">
      Le disposizioni di cui al Patto hanno ad oggetto azioni della società Acque Potabili S.p.A. ("SAP"), con sede legale in Torino, Corso XI febbraio n. 22, codice fiscale e partita I.V.A. 00489140012, iscritta al Registro delle Imprese di Torino, capitale sociale pari ad Euro 3.702.394,50, di cui Euro 3.600.294,50 sottoscritto e versato, suddiviso in n. 36.002.945 azioni
      ordinarie del valore nominale di 0,10 ciascuna.
    </p>
<p align="justify">
<u><b>Soggetti aderenti al Patto</b></u>
</p>
<p>
      Equiter S.p.A., con sede legale in Torino, Piazza San Carlo n. 156, iscritta al Registro delle Imprese di Torino con codice fiscale 06210270010, capitale sociale pari ad Euro 150.000.000,00 interamente sottoscritto e versato, società soggetta alla direzione e controllo di Intesa Sanpaolo S.p.A., in qualità di socio unico.
    </p>
<p>
      Sviluppo Idrico S.r.l., con sede legale in Torino, Corso Svizzera n. 95, iscritta al Registro delle Imprese di Torino con codice fiscale n. 11100280012, capitale sociale pari ad Euro 50.000,00 interamente sottoscritto e versato, suddiviso in quote ai sensi di legge
    </p>
<p align="justify">
<u><b>Strumenti finanziari oggetto del Patto</b></u>
</p>
<p align="justify">
      Il Patto aggrega complessivamente n. 3.222.815 azioni ordinarie di SAP detenute da Equiter, rappresentative del 8,95% del capitale sociale di SAP.
    </p>
<p align="justify">
<u><b>Contenuto del Patto</b></u>
</p>
<p align="justify">
      Il Patto ha ad oggetto l’impegno irrevocabile di Equiter, subordinatamente al verificarsi delle condizioni di cui oltre, ad:
    </p>
<p>
      aderire all’offerta pubblica di acquisto totalitaria volontaria sulle azioni ordinarie di SAP, ai sensi degli articoli 102 e ss. del Testo Unico, se e quando promossa da Sviluppo Idrico (l’"Offerta"), e pertanto ad
    </p>
<p>
      apportare all’Offerta – entro e non oltre il quinto giorno di borsa aperto dall’inizio del periodo di adesione – tutte le azioni di SAP detenute da Equiter alla data della presentazione dell’Offerta.
    </p>
<p>
      Gli impegni di Equiter sono assunti senza alcun corrispettivo ma sono soggetti alle seguenti condizioni sospensive, tutte rinunciabili anche individualmente da Equiter:
    </p>
<p>
      che il prezzo offerto da Sviluppo Idrico nell’Offerta - al netto del dividendo 2013 di pertinenza che dovrà essere pagato entro 30 giorni lavorativi dalla data di approvazione del bilancio 2013 e delle riserve di cui <i>medio tempore</i> fosse deliberata la distribuzione - sia totalmente in contanti e sia non inferiore a Euro 1,05 per azione ordinaria ovvero sia pari al maggior
      prezzo che Sviluppo Idrico dovesse offrire in corso di Offerta per effetto di successivi rilanci;
    </p>
<p>
      che gli organi societari competenti di Sviluppo Idrico deliberino l’approvazione dell’Offerta entro il 12 Marzo 2014;
    </p>
<p>
      che Sviluppo Idrico depositi il documento relativo all’Offerta ai sensi degli articoli 102 e seguenti del Testo Unico entro il 16 Aprile 2014;
    </p>
<p>
      che il corrispettivo dovuto a Equiter (e così a tutti gli aderenti all’Offerta) per la cessione delle proprie azioni in SAP sia pagato in unica soluzione entro 60 giorni dal termine del periodo di adesione o alla data più prossima che sarà stabilita nell’Offerta.
    </p>
<p>
<u><b>Durata del Patto</b></u>
</p>
<p align="justify">
      Gli impegni assunti da Equiter ai sensi del Patto rimarranno validi e irrevocabili sino al 31 luglio 2014 e verranno meno qualora l’inizio del periodo di adesione all’Offerta dovesse essere successivo al 5 maggio 2014 o l’ultimo giorno del periodo di adesione all’Offerta dovesse essere successivo al 25 luglio 2014.
    </p>
<p align="justify">
<u><b>Deposito del Patto</b></u>
</p>
<p align="justify">
      Il Patto è stato depositato presso il Registro delle imprese di Torino in data 13 marzo 2014, N.PRA/34571/2014/CTOAUTO.
    </p>
<p>
      15 marzo 2014
    </p>
<p>
<strong>[AS.3.14.1]