/strong>
</p>
<p>
<strong>PATTO NON PIU' IN VIGORE PER RAGGIUNGIMENTO DEGLI SCOPI IVI PREVISTI A FRONTE DELL'ADESIONE DI EQUITER ALL'OPA PROMOSSA DA SVILUPPO IDRICO SRL CON PAGAMENTO DEL CORRISPETTIVO DOVUTO IN DATA 12 GIUGNO 2014</strong>
</p>
<hr/>
<p align="center">
<strong>Informazioni Essenziali del patto parasociale ai sensi dell'art. 122 del d.lgs. 24.2.1998, n. 58</strong>
</p>
<p align="center">
<strong>ACQUE POTABILI S.P.A.</strong>
</p>
<p align="center">
      Sede legale a Torino, Corso XI Febbraio 22
    </p>
<p align="center">
      Capitale sociale Euro 3.702.394,50
    </p>
<p align="center">
      Registro delle Imprese di Torino e Codice fiscale n. 00489140012
    </p>
<p>
      Ai sensi dell’articolo 122 del Decreto Legislativo del 24 febbraio 1998, n. 58, (il "<strong>TUF</strong>") e degli articoli 129 e seguenti del regolamento adottato dalla Consob con delibera n. 11971 del 14 maggio 1999, come successivamente modificato, si rende nota l’esistenza di un accordo stipulato in data 11 marzo 2014 (l’"<strong>Accordo
      Quadro</strong>"), avente ad oggetto n. 22.218.090 azioni ordinarie con diritto di voto (ciascuna una "<strong>Azione Sindacata</strong>") della società Acque Potabili S.p.A. ("<strong>SAP</strong>" ovvero la "<strong>Società</strong>"), rappresentative di una percentuale pari al 61,712% del totale delle azioni ordinarie di SAP di cui è
      costituito il capitale sociale della Società ("<strong>Azioni SAP</strong>"),
    </p>
<p align="center">
      tra
    </p>
<p>
<strong>IREN ACQUA GAS S.p.A. ("IAG")</strong> – con Sede in Genova, Via SS. Giacomo e Filippo, 7, 16122 Genova, capitale sociale Euro 386.963.511,00 interamente versato, iscritta al Registro Imprese di Genova e C.F. 01571510997
    </p>
<p align="center">
      e
    </p>
<p>
<strong>Società Metropolitana Acque Torino S.p.A. ("SMAT")</strong> - con Sede in Torino, Corso XI Febbraio 14, 10152 Torino, capitale sociale Euro 345.533.761,65 interamente versato, iscritta al Registro Imprese di Torino e C.F. 07937540016
    </p>
<p align="center">
      e
    </p>
<p>
<strong>Sviluppo Idrico S.r.l. ("Sviluppo Idrico"</strong> o l’"<strong>Offerente</strong>"), con Sede in Torino, Corso Svizzera 95, capitale sociale Euro 50.000,00 interamente versato, iscritta al Registro delle Imprese di Torino, C.F. 11100280012.
    </p>
<p>
      di seguito indicate congiuntamente come le "<strong>Parti</strong>" e ciascuna una "<strong>Parte</strong>".
    </p>
<p>
<strong>1. Premessa</strong>
</p>
<p>
      In data 11 marzo 2014, Sviluppo Idrico ha comunicato al pubblico la propria decisione di promuovere un’offerta pubblica di acquisto volontaria totalitaria ("<strong>Offert</strong>a") sulla totalità delle azioni ordinarie (le "<strong>Azioni</strong>") di SAP ai sensi degli articoli 102 e seguenti del TUF, ad eccezione di n. 11.108.795 Azioni possedute da IAG
      e di n. 11.108.795 Azioni possedute da Società SMAT.
    </p>
<p>
      L’Offerta aveva, pertanto, ad oggetto massime n. 13.785.355 Azioni di SAP, pari a circa il 38.29% della capitale sociale di SAP.
    </p>
<p>
      In data 12 giugno 2014, a seguito e per effetto del pagamento del corrispettivo delle Azioni portate in adesione all’Offerta Sviluppo Idrico ha acquisito n. 6.415.624 Azioni pari al 17,82% del capitale sociale di SAP.
    </p>
<p>
<strong>2.</strong> <strong>Contenuto del Patto</strong>
</p>
<p>
      In forza delle previsioni dell’Accordo Quadro, l’Offerente si è impegnata a promuovere immediatamente l’Offerta.
    </p>
<p>
      L’Accordo Quadro prevede, inoltre, al fine di consentire a IAG e SMAT di detenere ad esito dell’Offerta un numero uguale di Azioni, l’impegno di SMAT a conferire all’Offerta n. 500 Azioni dalla stessa possedute.
    </p>
<p>
      L’Offerta sarà rivolta a tutti gli azionisti dell’Emittente, indistintamente e a parità di condizioni ed è subordinata al verificarsi delle seguenti condizioni di efficacia:
    </p>
<p>
      a. il mancato verificarsi, entro il secondo giorno antecedente la data di pagamento, a livello nazionale e/o internazionale, (a) di eventi o circostanze straordinarie da cui derivino, o possano derivare, gravi mutamenti nella situazione politica, finanziaria economica, valutaria o di mercato che abbiano, o possano avere, effetti sostanzialmente negativi in relazione all’Offerta o (b)
      di eventi o circostanze che peggiorino, o possano far peggiorare in conseguenza dell’Offerta, la situazione patrimoniale, economica, finanziaria per SAP rispetto a quella resa nota alla data di sottoscrizione dell’Accordo Quadro, o (c) di modifiche normative tali da limitare, o comunque pregiudicare, l’acquisto delle Azioni ovvero l’esercizio del diritto di
      proprietà sulle stesse, ovvero degli altri diritti inerenti le Azioni;
    </p>
<p>
      b. il raggiungimento da parte dell’Offerente a seguito e per effetto dell’Offerta, unitamente alle partecipazioni detenute da IAG e SMAT, di una partecipazione complessiva in SAP pari ad almeno 90% del capitale sociale della stessa (le "<strong>Condizioni dell’Offerta</strong>").
    </p>
<p>
      In caso di esito positivo dell’Offerta (v. lettera b. che precede), l’Accordo Quadro prevede l’impegno delle parti a procedere alla fusione di SAP e dell’Offerente.
    </p>
<p>
      I mezzi finanziari per perseguire l’Offerta saranno resi disponibili all’Offerente tramite finanziamenti soci da parte di IAG e SMAT (o loro controllanti) ovvero le stesse daranno le necessarie garanzie in caso di finanziamenti da parte di istituti bancari.
    </p>
<p>
<strong>3. Regole di governance dell’Offerente</strong>
</p>
<p>
<strong>3.1</strong> L’Accordo Quadro prevede, altresì, le regole di <em>governance</em> dell’Offerente, basate su un principio di pariteticità tra IAG e SMAT. Le regole di <em>governance</em> saranno applicate dalla data di sottoscrizione dell’Accordo Quadro fino alla data di efficacia della eventuale fusione dell’Offerente in SAP o, in mancanza, di
      liquidazione dell’Offerente.
    </p>
<p>
<strong>3.2</strong> Le delibere dell’Assemblea dei soci di Sviluppo Idrico saranno approvate con il voto favorevole di IAG e SMAT, salvo quanto previsto dalla legge in via inderogabile.
    </p>
<p>
<strong>3.3</strong> L’Accordo Quadro prevede, altresì, che il Consiglio di amministrazione di Sviluppo Idrico sarà composto da un numero complessivo di 4 (quattro) membri, nominato per la durata di 3 (tre) esercizi con scadenza alla data dell’Assemblea dei soci convocata per l’approvazione del bilancio relativo al terzo esercizio del loro mandato. Il Consiglio
      avrà tutti i poteri di ordinaria e straordinaria gestione di Sviluppo Idrico, e detti poteri non potranno essere delegati.
    </p>
<p>
<strong>3.4</strong> I componenti del Consiglio di amministrazione dell’Offerente saranno nominati dall’Assemblea dei soci previa designazione di 2 (due) consiglieri da parte di SMAT e 2 (due) consiglieri da parte di IAG, uno dei quali sarà eletto Presidente del Consiglio di amministrazione e sarà investito della rappresentanza legale dell’Offerente.
    </p>
<p>
<strong>3.5</strong> Le deliberazioni del Consiglio di amministrazione dell’Offerente saranno approvate solo in presenza e con il voto favorevole (i) di almeno un consigliere nominato da IAG e (ii) di almeno un consigliere nominato da SMAT.
    </p>
<p>
<strong>4. Obblighi di Stand Still</strong>
</p>
<p>
<strong>4.1</strong> IAG e SMAT si sono obbligate a mantenere invariata la propria partecipazione nel capitale sociale di Sviluppo Idrico per tutta la durata dell’Accordo Quadro. La rispettiva partecipazione nel capitale sociale di Sviluppo Idrico non potrà essere modificata senza il consenso dell’altro Socio.
    </p>
<p>
<strong>5. Soci aderenti all’Accordo Quadro e numero di Azioni possedute</strong>
</p>
<p>
      Di seguito si indicano i soggetti aderenti all’Accordo Quadro ed il numero di Azioni dagli stessi possedute:
    </p>
<p>
      IAG – n. 11.108.795 Azioni, pari al 38,797% del capitale sociale di SAP;
    </p>
<p>
      SMAT - n. 11.108.795 Azioni, pari al 38,797% del capitale sociale di SAP;
    </p>
<p>
      Sviluppo Idrico - n. 6.415.624 Azioni pari al 17,82% del capitale sociale di SAP.
    </p>
<p>
<span lang="ZH">L’intero capitale sociale di Sviluppo Idrico è detenuto in parti uguali da IAG e da SMAT.</span>
</p>
<p>
      L’intero capitale sociale di IAG, pari ad Euro 386.963.51, integralmente sottoscritto e versato, suddiviso in n. 386.963.511 azioni del valore nominale di Euro uno ciascuna è interamente posseduto da IREN S.p.A..
    </p>
<p>
      Il capitale sociale di SMAT, pari ad Euro 345.533.761,65, integralmente sottoscritto e versato è suddiviso in n. 5.352.963 azioni, del valore nominale di Euro 64,55 ciascuna. Il Comune di Torino detiene direttamente n. 3.195.579 azioni di SMAT e indirettamente per il tramite della controllata Finanziaria Città di Torino S.r.l. n. 300.600 azioni di SMAT complessivamente pari a
      circa il 65,31% del capitale sociale di SMAT.
    </p>
<p>
<strong>6. Controllo della Società</strong>
</p>
<p>
      Alla data odierna non vi è alcun soggetto che in virtù dell’Accordo Quadro esercita singolarmente un controllo della Società ai sensi dell’articolo 93 del TUF.
    </p>
<p>
<strong>7. Durata del Patto</strong>
</p>
<p>
      L’Accordo Quadro, è stato prorogato di fatto dagli aderenti in data 12 giugno 2014, sino alla data dell’ultimo adempimento connesso all’Offerta, ivi inclusi gli eventuali obblighi derivanti dall’acquisto di cui all’articolo 108, commi 1 e 2 del TUF e/o dall’esercizio del diritto di acquisto ai sensi dell’articolo 111, comma 1, del TUF.
    </p>
<p>
<strong>8. Registro delle Imprese</strong>
</p>
<p>
      Il Patto è depositato ai sensi dell’articolo 122 del TUF in data 14 marzo 2014 presso l’ufficio del Registro delle Imprese di Torino, <span lang="ZH">PRA/36814/2014/CTOAUTO.</span>
</p>
<p>
<span lang="ZH">17 giugno 2014</span>
</p>
<p>
<span lang="ZH"><strong>[AS.4.14.2]