/strong>
</p>
<hr/>
<p align="center" dir="ltr">
<b>MERIDIANA FLY S.P.A.</b>
</p>
<p>
      Ai sensi dell’art. 122 del D. Lgs. 24 febbraio 1998 n. 58 ("<b>TUF</b>") e degli artt. 129 e ss. del regolamento adottato con delibera Consob n. 11971 del 14 maggio 1999 come successivamente modificato ("<b>Regolamento Emittenti</b>"), Meridiana S.p.A. ("<b>Meridiana</b>"), Marchin Investments B.V. ("<b>Marchin</b>"), Pathfinder Corporation S.A.
      ("<b>Pathfinder</b>") e Zain Holding S.A. ("<b>Zain</b>") comunicano quanto segue.
    </p>
<p>
<b>PREMESSA</b>
</p>
<p>
      In data 18 luglio 2011, i Consigli di Amministrazione di Meridiana fly S.p.A. (di seguito "<b>Meridiana fly</b>" o l'"<b>Emittente</b>") e dell'azionista di controllo Meridiana hanno approvato una complessa operazione (l'"<b>Operazione</b>") volta all'integrazione tra Meridiana fly ed il gruppo che fa capo ad Air Italy Holding S.r.l. (di seguito
      "<b>Air Italy Holding</b>"), società che possiede il 100% di Air Italy S.p.A. ("<b>Air Italy</b>"), attualmente detenuta da Marchin, Pathfinder e Zain (di seguito anche i "<b>Soci di Air Italy Holding</b>"). Meridiana, i Soci di Air Italy Holding, l'Emittente, Air Italy Holding ed Air Italy hanno sottoscritto un accordo quadro (l'"<b>Accordo
      Quadro</b>") contenente i termini e le condizioni della suddetta integrazione, che - come già comunicato al mercato - prevede, <i>inter alia</i>: (i) l'acquisto, da parte di Meridiana fly, dell'intero capitale sociale di Air Italy Holding, e (ii) la successiva sottoscrizione, da parte di Marchin, Pathfinder e Zain, di una porzione di due aumenti di capitale di Meridiana
      fly (gli "<b>Aumenti di Capitale</b>"). A seguito della sottoscrizione degli Aumenti di Capitale, Marchin, Pathfinder e Zain diventeranno soci dell'Emittente.
    </p>
<p>
      Nell'ambito dell'Operazione, in data 18 luglio 2011 Meridiana e i Soci di Air Italy Holding hanno sottoscritto anche un patto parasociale rilevante ai sensi dell’art. 122 del TUF (il "<b>Patto</b>"), destinato ad entrare in vigore nel momento in cui, in conseguenza del perfezionamento del primo degli Aumenti di Capitale, i Soci di Air Italy Holding diventeranno
      azionisti dell'Emittente (la "<b>Data di Efficacia</b>").
    </p>
<p>
      Il Patto prevede che i Soci di Air Italy Holding siano considerati una sola parte, e siano responsabili in solido in relazione agli obblighi derivanti in capo a ciascuno di essi ai sensi del Patto. I Soci di Air Italy Holding hanno nominato un proprio rappresentante comune (il "<b>Rappresentante Comune</b>"). Di seguito, quindi, Meridiana ed i Soci di Air Italy Holding verranno
      congiuntamente indicati come le "<b>Parti</b>" e, l'una o gli altri singolarmente, come una "<b>Parte</b>".
    </p>
<p>
      Al fine di accelerare il processo di aggregazione industriale, le parti dell'Accordo Quadro hanno concordato che alcune previsioni del Patto – relative alla <i>governance</i> – siano attuate nel momento in cui, successivamente all'acquisizione di Air Italy Holding da parte dell'Emittente, i Soci di Air Italy Holding convertiranno il credito relativo al prezzo di
      vendita vantato nei confronti dell'Emittente in una riserva in conto futuro aumento capitale.
    </p>
<p>
      Di seguito viene fornita una illustrazione del contenuto delle principali previsioni del Patto.
    </p>
<p>
<b>1. Società le cui azioni sono oggetto del Patto</b>
</p>
<p>
      La società le cui azioni sono oggetto del Patto è Meridiana fly S.p.A., quotata sul Mercato Telematico Azionario organizzato e gestito da Borsa Italiana S.p.A.. Attualmente, il capitale sociale di Meridiana fly è ripartito come segue: (i) Meridiana detiene il 78,05% circa dello stesso; e (ii) il mercato detiene il 21,95% circa dello stesso.
    </p>
<p>
      Per completezza, si precisa che il Patto contiene alcune previsioni circa la <i>governance</i> di Air Italy Holding (il cui capitale sarà detenuto interamente dall'Emittente a seguito dell'acquisizione) e di Air Italy.
    </p>
<p>
<b>2. Soggetti aderenti al Patto e azioni conferite al Patto</b>
</p>
<p>
      Al perfezionamento degli Aumenti di Capitale (e assumendo la sottoscrizione da parte del mercato di tutte le azioni dell'Emittente offerte in sottoscrizione allo stesso), il capitale sociale di Meridiana fly risulterà ripartito come segue: (i) Meridiana deterrà un numero di azioni - ancora da determinarsi a seconda dei termini e delle condizioni degli Aumenti di Capitale -
      rappresentativo del 40,98% circa del capitale sociale; (ii) Marchin deterrà un numero di azioni rappresentativo del 25,95% circa del capitale sociale; (iii) Pathfinder deterrà un numero di azioni rappresentativo del 5,56% circa del capitale sociale; (iv) Zain deterrà un numero di azioni rappresentativo del 5,56% circa del capitale sociale; e (v) il mercato deterrà un
      numero di azioni rappresentativo del 21,95% circa del capitale sociale.
    </p>
<p>
      Le azioni dell'Emittente che saranno conferite al patto (assumendo la sottoscrizione da parte del mercato di tutte le azioni dell'Emittente offerte in sottoscrizione allo stesso) rappresenteranno complessivamente il 78,05% del capitale sociale. Meridiana deterrà un numero di azioni rappresentativo del 52,500% circa delle azioni conferite; (ii) Marchin deterrà un numero di
      azioni rappresentativo del 33,250% circa delle azioni conferite; (iii) Pathfinder deterrà un numero di azioni rappresentativo del 7,125% circa delle azioni conferite; e (iv) Zain deterrà un numero di azioni rappresentativo del 7,125% circa delle azioni conferite.
    </p>
<p>
<b>3. Principali previsioni del Patto</b>
</p>
<p>
<b><i>3.1. Corporate Governance dell'Emittente</i></b>
</p>
<p>
<u>Consiglio di Amministrazione</u>
</p>
<p>
      Il consiglio di amministrazione dell'Emittente sarà composto da 12 membri, di cui: 5 (compreso il Presidente, al quale spetterà in caso di parità il voto decisivo) saranno designati da Meridiana; 4 saranno designati dai Soci di Air Italy Holding; e 3 saranno membri indipendenti designati da Meridiana con il gradimento dei Soci di Air Italy Holding, il quale gradimento non
      potrà tuttavia essere irragionevolmente negato.
    </p>
<p>
      Al Presidente sarà attribuita, <i>inter alia</i>, la rappresentanza legale della società di fronte ai terzi ed in giudizio.
    </p>
<p>
<u>Chief Executive Officer</u>
</p>
<p>
      Il Chief Executive Officer ("<i>Amministratore Delegato</i>") di Meridiana fly sarà nominato dal consiglio di amministrazione tra i membri designati dai Soci di Air Italy Holding. All'Amministratore Delegato saranno attribuiti i seguenti poteri: (i) gestione ordinaria della società, a firma singola, nessun potere escluso od eccettuato, tranne quelli riservati per
      legge o per statuto sociale al consiglio di amministrazione senza limiti di spesa in relazione alle attività contemplate nel <i>budget</i>; (ii) rappresentanza legale della società di fronte ai terzi ed in giudizio.
    </p>
<p>
<u>Management di Meridiana fly</u>
</p>
<p>
      Il management dell'Emittente sarà costituito dai seguenti dirigenti: (i) Chief Commercial Officer; (ii) Chief Operating Officer; (iii) Chief Corporate Officer; (iv) Chief Financial Officer; (v) Head of Human Resources; (vi) Head of Safety and Security; (vii) Head of Quality; e (viii) Chief Operating Officer per il <i>business</i> AOC di Meridiana fly.
    </p>
<p>
<u>Comitato Finanziario</u>
</p>
<p>
      Un Comitato Finanziario costituito dal Presidente, dal Chief Executive Officer, dal Chief Corporate Officer, dal Chief Financial Officer e da 2 (due) rappresentanti designati da ciascuna delle Parti si riunirà regolarmente per discutere le principali questioni finanziarie relative a Meridiana fly.
    </p>
<p>
<u>Delibere del Consiglio di Amministrazione</u>
</p>
<p>
      Il Patto prevede che le decisioni sulle materie non delegate all'Amministratore Delegato - ivi incluse alcune materie specificate nel Patto stesso - siano riservate al consiglio di amministrazione (che deciderà con le maggioranze stabilite dalla legge) e non possano essere delegate. Il Patto prevede inoltre che le decisioni sulle materie espressamente incluse in una lista allegata
      (le "<b>Materie Riservate</b>"), anch'esse non delegabili, siano adottate dal consiglio di amministrazione con il voto favorevole di almeno 9 (nove) amministratori.
    </p>
<p>
      Le seguenti sono Materie Riservate: (i) approvazione del bilancio; (ii) adozione o modifica del <i>business plan</i> o del bilancio di previsione annuale di Meridiana fly o del gruppo facente capo a Meridiana; (iii) acquisizione o alienazione di partecipazioni; (iv) acquisizione o alienazione, in qualsiasi forma, anche mediante conferimento, di aziende o rami d'azienda, unità
      operative, marchi commerciali o altre attività per un valore complessivo superiore a Euro 1 milione per ogni esercizio sociale (singolarmente o in seguito ad una serie di operazioni separate), ivi compreso qualsiasi indebitamento; (v) emissioni di obbligazioni, altri strumenti di debito o strumenti partecipativi; (vi) partecipazione a <i>joint venture</i> (tra cui International
      Alliance, programma Frequent Flyer); (vii) approvazione di operazioni straordinarie, tra cui, a titolo esemplificativo, fusioni e scissioni nonché altre deliberazioni in ordine al capitale sociale; (viii) prestiti e, in generale, assunzione di debiti o emissione di garanzie a favore o nell'interesse di terzi (ivi comprese le società del gruppo) per un importo complessivo
      superiore a, se a medio termine, euro 1 milione e, in ogni altro caso, euro 5 milioni per ogni esercizio sociale (l'importo complessivo in relazione ad operazioni dello stesso tipo o aventi la medesima finalità); (ix) voto da esprimere in occasione delle riunioni delle società controllate Air Italy Holding e Air Italy in relazione alle Materie Riservate qui previste; (x)
      approvazione dei piani di incentivazione riservati ai dirigenti su proposta dell'Amministratore Delegato; (xi) nomina/congedo degli alti dirigenti e conferimento dei relativi poteri anche in relazione alle società partecipate Air Italy Holding e Air Italy; (xii) modifica dei metodi e principi contabili; (xiii) qualsiasi operazione, contratto o altro accordo tra l'Emittente e
      una Parte Correlata come definita nell'Allegato 1 al Regolamento Consob n. 17389 del 23 giugno 2010, a meno che tali operazioni, contratti o altri accordi (a) siano sottoscritti nell'ambito di attività di ordinaria amministrazione; (b) siano sottoscritti in base alle normali condizioni di mercato; e (c) abbiano un controvalore complessivo, calcolato tenendo conto di tutti i
      contratti sottoscritti in ciascun periodo di competenza dell'esercizio sociale, inferiore o uguale a euro 1 milione; (xiv) assunzione di debito o concessione di garanzie da parte di Meridiana fly per importi superiori, complessivamente, se a medio termine, a euro 1 milione e, in ogni altro caso, a euro 5 milioni per ogni anno solare, a meno che tale debito o garanzia siano stati
      rispettivamente assunti o concessi al fine di attuare le deliberazioni in materia di acquisto di attività o partecipazioni, adottate dal consiglio di amministrazione in conformità al Patto; (xv) effettuazione di pagamenti o sottoscrizione di contratti di valore superiore a euro 30 milioni; (xvi) sottoscrizione di contratti di consulenza di valore superiore a euro 500 mila; (xvii)
      acquisto, vendita, scambio in compensazione, locazione, anche finanziaria, di aeromobili immatricolati, e di proprietà immobiliari; (xviii) finanziamenti infragruppo; (xix) costituzione e soppressione di filiali o collegate, ove non previste in bilancio; (xx) deliberazioni relative all'approvazione degli stati patrimoniali delle controllate; (xxi) autorizzazione di qualsiasi altra
      operazione che ecceda i poteri conferiti agli amministratori dal consiglio di amministrazione.
    </p>
<p>
<u>Impegni di consultazione</u>
</p>
<p>
      Ciascuna Parte si impegna, nei limiti massimi consentiti dalle leggi applicabili, ad adoperarsi affinché gli amministratori da essa designati si consultino in buona fede con gli amministratori nominati dall'altra Parte prima dell'adozione da parte del consiglio di amministrazione dell'Emittente di qualsiasi delibera avente ad oggetto una delle Materie Riservate.
    </p>
<p>
<i><b>3.2 Stallo Decisionale</b></i>
</p>
<p>
      Uno stallo decisionale (lo "<b>Stallo Decisionale</b>") si considererà verificato nei seguenti casi:
    </p>
<ol type="a">
<li>
        quando sia convocata una riunione del consiglio di amministrazione di Meridiana fly per deliberare in ordine a Materie Riservate e la delibera non venga approvata a causa dell'assenza di o del voto contrario espresso da uno o più membri del consiglio di amministrazione, ad esclusione degli amministratori indipendenti, designati da una Parte, a condizione che la maggioranza dei
        membri del consiglio di amministrazione designati dall'altra Parte abbia votato a favore della delibera; o
      </li>
<li>
        quando sia convocata un'assemblea dei soci di Meridiana fly al fine di deliberare in ordine alla modifica dell'oggetto sociale, la trasformazione della società o il trasferimento della sede sociale all'estero, ovvero ad una modifica dello statuto che influisca negativamente sui diritti delle Parti previsti dal Patto, e la delibera non venga approvata a causa
        dell'assenza di o del voto contrario espresso dal rappresentante di una Parte, a condizione che l'altra Parte abbia votato a favore della delibera;
      </li>
</ol>
<p>
      e, in ogni caso, una della Parti comunichi per iscritto all'altra Parte e al Presidente del consiglio di amministrazione, entro un termine stabilito, la propria intenzione di invocare uno Stallo Decisionale ("<b>Avviso di Stallo Decisionale</b>") in relazione alla questione. Al verificarsi di uno Stallo Decisionale, le Parti avvieranno la procedura di riconciliazione sotto
      descritta e, sino alla risoluzione dello Stallo Decisionale, si adopereranno affinché la gestione di Meridiana fly si limiti alle attività di ordinaria amministrazione.
    </p>
<p>
<u>Procedura di riconciliazione</u>
</p>
<p>
      Il Presidente di Meridiana e il Rappresentante Comune si riuniranno entro 10 giorni lavorativi dalla data di invio dell'Avviso di Stallo Decisionale e faranno quanto possibile per risolvere lo Stallo Decisionale.
    </p>
<p>
      Concordata una soluzione dello Stallo Decisionale, il Presidente di Meridiana fly convocherà appena possibile una riunione del consiglio di amministrazione al fine di: (i) risolvere lo Stallo Decisionale come concordato o, laddove si sia verificato durante un'assemblea dei soci, (ii) convocare un'assemblea dei soci di Meridiana fly per risolvere lo Stallo Decisionale.
    </p>
<p>
      Qualora il Presidente di Meridiana e il Rappresentante Comune non trovino una soluzione allo Stallo Decisionale e, in ogni caso, qualora il consiglio di amministrazione e/o l'assemblea dei soci (a seconda dei casi) convocati per risolvere lo Stallo Decisionale non lo risolvano entro un termine stabilito, lo Stallo Decisionale diverrà insanabile (lo "<b>Stallo Decisionale
      Insanabile</b>").
    </p>
<p>
<i><b>3.3 Opzione di vendita in caso di Stallo Decisionale Insanabile</b></i>
</p>
<p>
      Al verificarsi di uno Stallo Decisionale Insanabile, i Soci di Air Italy Holding accetteranno la posizione di Meridiana riguardo alle questioni in relazione alle quali si è verificato lo Stallo Decisionale Insanabile e, se sollecitati in tal senso da Meridiana, faranno sì che i membri del consiglio di amministrazione da essi nominati o designati esprimano, in occasione di
      qualsiasi riunione consiliare, un voto conforme a quello espresso dalla maggioranza dei membri del consiglio di amministrazione nominati o designati da Meridiana (ad esclusione degli amministratori indipendenti) e/o esprimeranno il proprio voto in conformità a quello espresso da Meridiana in occasione di qualsiasi assemblea dei soci successiva.
    </p>
<p>
      Ai Soci di Air Italy Holding spetterà quindi un'opzione di vendita (l'"<b>Opzione Put</b>") nei confronti di Meridiana, la quale sarà tenuta, in caso di esercizio, ad acquistare, tutte le azioni dell'Emittente da essi detenute per un corrispettivo complessivo (il "<b>Prezzo dell'Opzione Put</b>") calcolato come segue: (i) per tutte le azioni
      sottoscritte dai Soci di Air Italy Holding nel contesto degli Aumenti di Capitale, Euro 25 milioni, e (ii) per le eventuali azioni acquisite dai Soci di Air Italy Holding nel contesto di un'offerta pubblica di acquisto, un corrispettivo uguale al finanziamento concesso da Meridiana ai Soci di Air Italy Holding per finanziare detto acquisto ai sensi dell'Accordo Quadro (inclusivo di
      interessi). L'Opzione Put potrà essere esercitata una sola volta e in relazione a tutte (e non solo alcune) delle azioni di Meridiana fly in quel momento detenute dai Soci di Air Italy Holding.
    </p>
<p>
      Nel caso in cui lo Stallo Decisionale Insanabile si verifichi successivamente al secondo anniversario dalla data di sottoscrizione del Patto, in alternativa all'esercizio dell'Opzione Put i Soci di Air Italy Holding avranno il diritto di vendere le azioni di Meridiana fly dagli stessi detenute sul mercato.
    </p>
<p>
<i><b>3.4 Governance di Air Italy Holding e di Air Italy</b></i>
</p>
<p>
      Le Parti hanno convenuto che i principi contenuti nelle disposizioni sopra riassunte in materia di <i>governance</i> e di Stallo Decisionale si applichino, <i>mutatis mutandis</i>, in relazione alla nomina, revoca e sostituzione degli amministratori, nonché al funzionamento del consiglio di amministrazione (incluse le Materie Riservate) e agli stalli decisionali a livello di, Air Italy
      e, prima del perfezionamento della prevista fusione di Air Italy Holding in Air Italy, anche di Air Italy Holding. Uno Stallo Decisionale a livello di Air Italy o Air Italy Holding esplicherà i medesimi effetti e conseguenze di uno Stallo Decisionale a livello di Meridiana fly e comporterà il ricorso alla procedura di riconciliazione sopra descritta e all'Opzione Put.
    </p>
<p>
      I consigli di amministrazione di Air Italy e di Air Italy Holding saranno costituiti da 4 membri di cui: 2 (tra cui il Presidente) saranno designati da Meridiana, e 2 (tra cui l'Amministratore Delegato) saranno designati dai Soci di Air Italy Holding. Le decisioni in merito alle Materie Riservate saranno adottate con il voto favorevole di 3 amministratori.
    </p>
<p>
<i><b>3.5 Divieto di alienazione</b></i>
</p>
<p>
      Per un periodo di 2 anni dalla Data di Efficacia, nessuna delle Parti potrà trasferire a terzi tutte o parte delle proprie azioni di Meridiana fly senza il previo consenso scritto dell'altra Parte. Nel periodo intercorrente tra il secondo ed il terzo anniversario della Data di Efficacia, ciascuna Parte potrà vendere a un terzo una parte delle proprie azioni di Meridiana fly,
      rappresentante al massimo il 10% del capitale sociale dell'Emittente. Fino al quinto anniversario della Data di Efficacia, ciascuna delle Parti si è impegnata a non cedere, in tutto o in parte, le proprie azioni Meridiana fly ad Alitalia S.p.A. o a qualsiasi membro del gruppo di quest'ultima, nonché, per quanto consentito dalla legge, a qualsiasi altro concorrente di
      Meridiana fly o Air Italy o membri del gruppo di tale concorrente, senza il previo consenso scritto dell'altra Parte.
    </p>
<p>
<i><b>3.6 Diritto di primo rifiuto</b></i>
</p>
<p>
      Ove, nel rispetto del divieto di alienazione sopra descritto, una delle Parti (la "<b>Parte Proponente</b>") intenda trasferire a terzi la titolarità di tutte o parte delle proprie azioni di Meridiana fly (le "<b>Azioni da Trasferire</b>"), tranne che in caso di vendita sul mercato, la Parte Proponente dovrà inviare all'altra Parte (la "<b>Parte
      Ricevente</b>") un avviso scritto (l'"<b>Avviso di Trasferimento</b>") relativo al trasferimento proposto, specificando l'identità del soggetto terzo, il numero totale di azioni da trasferire, il prezzo e gli altri termini e condizioni applicabili al trasferimento. L'Avviso di Trasferimento dovrà contenere un'offerta irrevocabile relativa al
      trasferimento alla Parte Ricevente delle Azioni da Trasferire a termini e condizioni analoghi a o più favorevoli di quelli offerti al soggetto terzo. Entro 10 giorni lavorativi dall'invio dell'Avviso di Trasferimento, la Parte Ricevente, ove decida di accettare l'offerta di acquisto delle Azioni da Trasferire al prezzo e agli altri termini e condizioni specificati
      nell'Avviso di Trasferimento, invierà un avviso scritto (l'"<b>Avviso di Esercizio</b>") alla Parte Proponente, specificando il numero delle Azioni da Trasferire che la Parte Ricevente intende acquistare e, sarà tenuta ad acquistare le azioni indicate entro e non oltre 60 giorni lavorativi dall'invio dell'Avviso di Esercizio. Il numero di Azioni da
      Trasferire che la Parte Ricevente non ha acconsentito ad acquistare potranno essere liberamente trasferite dalla Parte Proponente a qualsiasi soggetto terzo ad un prezzo non inferiore a quello indicato nell'Avviso di Trasferimento.
    </p>
<p>
<i><b>3.7. Vendita al Mercato</b></i>
</p>
<p>
      Se, in conformità al Patto, i Soci di Air Italy Holding intendono vendere sul mercato tutte o parte delle proprie azioni Meridiana fly (le "<b>Azioni da Trasferire</b>"), in tal caso – se le Azioni da Trasferire in una o più operazioni superano, complessivamente, l’1% del capitale sociale di Meridiana fly – i Soci di Air Italy Holding invieranno a
      Meridiana un avviso scritto (l’"<b>Avviso di Trasferimento</b>") relativo al trasferimento proposto, specificando il numero totale delle Azioni da Trasferire e formulando un’offerta irrevocabile di vendita delle Azioni da Trasferire ad un prezzo per azione pari al prezzo medio di mercato dei precedenti 30 giorni meno il 5%. Entro 10 giorni lavorativi dall’invio
      dell’Avviso di Trasferimento, Meridiana potrà decidere di accettare l’offerta di acquisto delle azioni a tale prezzo, inviando ai Soci di Air Italy Holding un avviso scritto. Se tale avviso non sarà inviato entro il predetto termine, i Soci di Air Italy Holding saranno liberi di vendere sul mercato le Azioni da Trasferire.
    </p>
<p>
<i><b>3.8. Diritto di co-vendita (Tag Along)</b></i>
</p>
<p>
      Se una delle Parti (la "<b>Parte Proponente</b>") intende trasferire a un terzo (con esclusione di vendite sul mercato) tutte o parte delle proprie azioni di Meridiana fly - e l'altra Parte non ha esercitato il diritto di primo rifiuto in relazione alle stesse - la Parte Proponente invierà all’altra Parte (la "<b>Parte Ricevente</b>") un avviso scritto
      (l’"<b>Avviso di Trasferimento</b>") contenente: (i) i termini e le condizioni sostanziali del trasferimento concordato tra la Parte Proponente ed il terzo, e (ii) un’offerta vincolante, irrevocabile ed incondizionata a vendere al terzo le azioni di Meridiana fly detenute dalla Parte Ricevente allo stesso prezzo e agli stessi termini e condizioni della Parte
      Proponente. La Parte Ricevente potrà accettare l'offerta entro i 10 giorni lavorativi successivi all'invio dell'Avviso di Trasferimento.
    </p>
<p>
      Il diritto di co-vendita riguarderà un numero di azioni di Meridiana fly detenute dalla Parte Ricevente proporzionale al numero di azioni vendute al terzo dalla Parte Proponente, o, a scelta della Parte Ricevente, tutte le azioni detenute da quest'ultima se, in conseguenza della vendita al terzo delle azioni cedute dalla Parte Proponente e del numero proporzionale di azioni cedute
      dalla Parte Ricevente, le azioni di Meridiana fly detenute dalle Parti a seguito di tali trasferimenti rappresenteranno, complessivamente, meno del 51% del capitale sociale più un'azione.
    </p>
<p>
<i><b>3.9 Ulteriori obblighi delle Parti</b></i>
</p>
<p>
      Marchin, Pathfinder e Zain hanno comunicato a Meridiana il nome dei rispettivi soci (i "<b>Beneficiari</b>") e confermato che questi detengono il 100% (cento per cento) del capitale sociale delle stesse. Marchin, Pathfinder e Zain si sono impegnate a far sì che i rispettivi Beneficiari non trasferiscano tutte o parte delle proprie azioni e/o quote dei Soci di Air Italy
      Holding, e ad informare immediatamente Meridiana in caso di violazione di tale impegno.
    </p>
<p>
      In caso di violazione del suddetti impegni da parte di Marchin, Pathfinder e Zain, e dei loro Beneficiari, Meridiana avrà il diritto di esercitare un’opzione di acquisto - e Marchin, Pathfinder e Zain avranno pertanto l'obbligo di vendere a Meridiana - tutte le azioni di Meridiana fly detenute dalle stesse per un corrispettivo pari al Prezzo dell'Opzione Put.
    </p>
<p>
<i><b>3.10 Opzione di acquisto per risultati di gestione</b></i>
</p>
<p>
      Qualora il risultato prima delle imposte di Meridiana fly, al netto degli ammortamenti delle immobilizzazioni immateriali, su base consolidata (l’"<b>EBT</b>") - indicato nel bilancio consolidato approvato e sottoposto a revisione - sia inferiore, per due esercizi consecutivi, di oltre Euro 25 milioni per esercizio, rispetto all’EBT di Meridiana fly, su base
      consolidata, previsto per gli stessi esercizi nel <i>business plan</i> concordato tra le Parti ed adottato dal consiglio di amministrazione, Meridiana avrà il diritto - decorsi 3 mesi durante i quali i Soci di Air Italy Holding potranno vendere le azioni di Meridiana fly dagli stessi detenute sul mercato - di esercitare un’opzione di acquisto su, ed i Soci di Air Italy Holding
      avranno quindi l'obbligo di cedere a Meridiana, tutte le azioni dell'Emittente detenute dai Soci di Air Italy Holding per un corrispettivo pari al Prezzo dell'Opzione Put. In caso di esercizio di tale opzione di acquisto, i Soci di Air Italy Holding faranno sì che gli amministratori dagli stessi designati si dimettano immediatamente dalla carica.
    </p>
<p>
<b>6. Soggetto che in virtù del patto esercita il controllo della società</b>
</p>
<p>
      Alla luce delle previsioni sopra descritte, allo stato, si ritiene che nessun soggetto eserciterà il controllo dell'Emittente. I componenti del consiglio di amministrazione saranno nominati in conformità a quanto stabilito al paragrafo 3.1 che precede.
    </p>
<p>
<b>7. Penale</b>
</p>
<p>
      Per ciascuna violazione delle disposizioni sopra descritte, la Parte inadempiente sarà tenuta a versare alla Parte non inadempiente, a titolo di penale e salvi gli altri rimedi previsti dalla legge, incluso il risarcimento del maggior danno, l’importo di Euro 1 milione.
    </p>
<p>
<b>8. Durata del Patto</b>
</p>
<p>
      Il Patto scadrà e cesserà di avere efficacia trascorsi 3 anni dalla Data di Efficacia o, ove Meridiana fly non fosse più quotata su un mercato regolamentato in Italia o in uno stato membro dell’Unione Europea, trascorsi 5 anni dalla Data di Efficacia.
    </p>
<p>
      Alla scadenza del suddetto termine, il presente Patto si rinnoverà automaticamente per un successivo periodo di 3 o 5 anni (a seconda del caso), salvo ove una delle Parti si opponga al rinnovo tramite l’invio all’altra Parte di un avviso scritto con almeno sei mesi di anticipo rispetto alla scadenza del Patto. Ove una delle Parti si sia opposta al rinnovo del Patto e le
      Parti non provvedano al perfezionamento di un nuovo patto con almeno novanta giorni di anticipo rispetto alla scadenza del Patto, tale evento sarà considerato come, e avrà le stesse conseguenze di, uno Stallo Decisionale Insanabile. In tal caso, i Soci di Air Italy Holding potranno esercitare l'opzione di vendita descritta al precedente paragrafo 3.3 e, in caso di mancato
      esercizio della stessa, Meridiana avrà un'opzione di acquisto su tutte le azioni di Meridiana fly detenute dai Soci di Air Italy Holding per un corrispettivo pari al <i>fair market value</i> delle azioni Meridiana fly al momento dell'esrcizio di tale opzione, che sarà pari al <span lang="IT">prezzo medio di mercato dei precedenti 30 giorni meno il 5%, se l'Emittente
      sarà in tale momento quotato su un mercato regolamentato in Italia o in uno stato membro dell’Unione Europea, ovvero, in caso contrario, determinato da un esperto indipendente nominato congiuntamente dalle Parti.</span>
</p>
<p>
      Il Patto si risolverà automaticamente ai sensi dell’art. 1353 c.c. nel caso in cui, per motivi diversi da una violazione commessa da una Parte, una delle Parti non detenga più un numero di azioni di Meridiana fly rappresentative di almeno il 5% del capitale sociale.
    </p>
<p>
<b>9. Deposito del Patto</b>
</p>
<p>
      Il testo del Patto è depositato presso l’ufficio del Registro delle Imprese di Sassari in data 22 luglio 2011.
    </p>
<p>
      23 luglio 2011
    </p>
<p>
<span lang="IT"><strong>[EJ.4.11.1]