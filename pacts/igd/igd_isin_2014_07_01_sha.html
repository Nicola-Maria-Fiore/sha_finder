/strong>
</p>
<hr/>
<p align="center">
<strong> </strong><strong>IGD –IMMOBILIARE GRANDE DISTRIBUZIONE SPA</strong>
</p>
<p>
      Con riferimento al patto parasociale stipulato in data 20 dicembre 2013, come successivamente integrato e modificato, (il “Patto”) tra Coop Adriatica S.c.a r.l. (“Coop Adriatica”) e Unicoop Tirreno Società Cooperativa (“Unicoop Tirreno” e unitamente a Coop Adriatica le “Parti” e singolarmente la “Parte”) avente ad oggetto le
      azioni di Immobiliare Grande Distribuzione S.p.A. ("IGD" o la "Società") con sede legale a Ravenna, Via Agro Pontino n. 13, n. di iscrizione al Registro delle imprese e codice fiscale 00397420399, si comunica – ai sensi dell’art. 122 del TUF e dell’art. 131, secondo comma, del Regolamento Consob n. 11971/1999 - che le Parti hanno sottoscritto, in
      data 27 giugno 2014 un accordo modificativo del Patto (l’ “Accordo Modificativo”) al fine di evidenziare le variazioni del numero delle azioni apportate al Patto a seguito del perfezionamento, in data 30 maggio 2014, dell’operazione di aumento di capitale riservato ai soggetti aventi diritto al dividendo per l’esercizio 2013 (l’ “Aumento di
      Capitale”). Le altre pattuizioni del Patto sono rimaste invariate.
    </p>
<p>
      Si riportano di seguito le informazioni essenziali di cui all’art. 130 del Regolamento Consob n. 11971/1999, nonché, anche ai sensi dell’art. 131, secondo comma, del Regolamento Consob n. 11971/1999, le modifiche intervenute a seguito della sottoscrizione dell’Aumento di Capitale da parte di Unicoop Tirreno e Coop Adriatica, evidenziate in grassetto sottolineato.
    </p>
<p align="]&lt;strong">
<strong>A. Società i cui strumenti sono oggetto del Patto</strong>
</p>
<p align="]&lt;strong">
      Immobiliare Grande Distribuzione S.p.A. con sede legale in Ravenna, Via Agro Pontino 13, capitale sociale sottoscritto pari a euro <u><strong>350.082.219,02</strong></u>, codice fiscale e n. iscrizione al Registro delle Imprese di Ravenna 00397420399.
    </p>
<p align="]&lt;strong">
<strong>B. Numero di azioni IGD complessivamente conferite al Patto, loro percentuale rispetto al numero totale delle azioni rappresentative del capitale sociale</strong>
</p>
<p align="]&lt;strong">
      Il Patto ha ad oggetto n. <strong><u>204.999.417</u></strong> azioni ordinarie della Società, pari al <u><strong>56,92%</strong></u> del capitale sociale ordinario della stessa, apportate al sindacato di voto (le <strong>"Azioni Sindacate")</strong> e n. <strong><u>183.686.528</u></strong> azioni, pari al 51,00% del capitale sociale ordinario della stessa, apportate al
      sindacato di blocco (le <strong>"Azioni Bloccate").</strong>
</p>
<p align="]&lt;strong">
<strong>C. Soggetti aderenti al Patto</strong>
</p>
<p align="]&lt;strong">
      La tabella che segue indica i soggetti aderenti al Patto, il numero delle azioni da ciascuno conferite e le percentuali delle azioni da ciascuno conferite rispetto al numero totale delle azioni conferite al Patto e al numero totale delle azioni rappresentative del capitale sociale della Società, come variati a seguito della sottoscrizione nel quadro dell’Aumento di Capitale dagli
      aderenti al Patto di complessive n. 7.838.760 azioni ordinarie di IGD, di cui n. 6.814.328 azioni sottoscritte da parte di Coop Adriatica e n. 1.023.432 azioni sottoscritte da parte di Unicoop Tirreno.
    </p>
<table border="1" cellpadding="0" cellspacing="0" width="100%">
<tbody>
<tr>
<td valign="top" width="14%">
<p>
               
            </p>
</td>
<td valign="top" width="14%">
<p>
              Azioni Sindacate
            </p>
</td>
<td valign="top" width="14%">
<p>
              % su totale azioni conferite
            </p>
</td>
<td valign="top" width="14%">
<p>
              % sul capitale sociale di IGD
            </p>
</td>
<td valign="top" width="14%">
<p>
              Azioni Bloccate
            </p>
</td>
<td valign="top" width="14%">
<p>
              % su totale azioni bloccate
            </p>
</td>
<td valign="top" width="14%">
<p>
              % sul capitale sociale di IGD
            </p>
</td>
</tr>
<tr>
<td valign="top" width="14%">
<p>
              Coop Adriatica
            </p>
</td>
<td valign="top" width="14%">
<p align="right">
              158.433.181
            </p>
</td>
<td valign="top" width="14%">
<p align="right">
              77,28
            </p>
</td>
<td valign="top" width="14%">
<p align="right">
              43,99
            </p>
</td>
<td valign="top" width="14%">
<p align="right">
              141.961.579
            </p>
</td>
<td valign="top" width="14%">
<p align="right">
              77,28
            </p>
</td>
<td valign="top" width="14%">
<p align="right">
              39,42
            </p>
</td>
</tr>
<tr>
<td valign="top" width="14%">
<p>
              Unicoop Tirreno
            </p>
</td>
<td valign="top" width="14%">
<p align="right">
              46.566.236
            </p>
</td>
<td valign="top" width="14%">
<p align="right">
              22,72
            </p>
</td>
<td valign="top" width="14%">
<p align="right">
              12,93
            </p>
</td>
<td valign="top" width="14%">
<p align="right">
              41.724.949
            </p>
</td>
<td valign="top" width="14%">
<p align="right">
              22,72
            </p>
</td>
<td valign="top" width="14%">
<p align="right">
              11,58
            </p>
</td>
</tr>
<tr>
<td valign="top" width="14%">
<p>
              Totale
            </p>
</td>
<td valign="top" width="14%">
<p align="right">
              204.999.417
            </p>
</td>
<td valign="top" width="14%">
<p align="right">
              100,00
            </p>
</td>
<td valign="top" width="14%">
<p align="right">
              56,92
            </p>
</td>
<td valign="top" width="14%">
<p align="right">
              183.686.528
            </p>
</td>
<td valign="top" width="14%">
<p align="right">
              100,00
            </p>
</td>
<td valign="top" width="14%">
<p align="right">
              51,00
            </p>
</td>
</tr>
</tbody>
</table>
<br/>
<br/>
<p>
      Alla data odierna, Coop Adriatica possiede n.16.471.602 Azioni Libere, pari al 4,57% del capitale sociale, e Unicoop Tirreno possiede n. 4.841.287Azioni Libere, pari al 1,34% del capitale sociale.
    </p>
<p>
      Coop Adriatica eserciterà su IGD un’influenza dominante ai sensi dell’art. 93 del D.lgs. n. 58/1998.
    </p>
<p>
<strong>D. Contenuto e durata del Patto</strong>
</p>
<p>
      Il Patto ha ad oggetto gli specifici accordi tra Coop Adriatica e Unicoop Tirreno relativi (i) alla nomina dei componenti il Consiglio di Amministrazione e dei membri del Collegio Sindacale della Società, (ii) al sindacato dell’esercizio del diritto di voto delle Parti nell’assemblea straordinaria della Società; (iii) al sindacato di blocco, nonché (iv) al diritto
      di prelazione.
    </p>
<p>
<em>Nomina dei componenti il Consiglio di Amministrazione</em>
</p>
<p>
      Il Patto prevede che il numero dei consiglieri di amministrazione di IGD sia pari a 15, nel rispetto, altresì, delle previsioni di cui alla legge 12 luglio 2011, n. 120, in materia di equilibrio fra i generi nella composizione degli organi sociali, e lo stesso sia mantenuto inalterato per tutta la durata del Patto. Nel caso in cui si proceda al rinnovo del Consiglio di Amministrazione,
      le Parti si sono impegnate a proporre e votare una lista di 15 nominativi, composta da 7 consiglieri di amministrazione designati da Coop Adriatica (di cui 3 indipendenti ai sensi del Codice di Autodisciplina di Borsa Italiana, dei quali almeno uno possieda i requisiti di cui all’art. 148 comma 3 del D.lgs. n. 58/1998), 5 consiglieri di amministrazione designati da Unicoop Tirreno (di
      cui 2 indipendenti ai sensi del Codice di Autodisciplina di Borsa Italiana, dei quali almeno uno possieda i requisiti di cui all’art. 148 comma 3 del D.lgs. n. 58/1998) e 3 consiglieri designati congiuntamente da Coop Adriatica e Unicoop Tirreno (indipendenti ai sensi del Codice di Autodisciplina di Borsa Italiana).
    </p>
<p>
      La lista dovrà essere composta secondo il seguente criterio e ordine decrescente: (i) quattro amministratori di indicazione di Coop Adriatica, dal primo al quarto posto; (ii) tre amministratori di indicazione di Unicoop Tirreno, dal quinto al settimo posto; (iii) tre amministratori di indicazione di Coop Adriatica, dall’ottavo al decimo posto (indipendenti ai sensi del Codice di
      Autodisciplina di Borsa Italiana e, quanto a uno di essi, ai sensi dell’art. 148 comma 3 del D.lgs. 24 febbraio 1998, n. 58);); (iv) due amministratori di indicazione di Unicoop Tirreno, dall’undicesimo al dodicesimo posto (indipendenti ai sensi del Codice di Autodisciplina di Borsa Italiana e, quanto a uno di essi, ai sensi dell’art. 148 comma 3 del D.lgs. 24 febbraio
      1998, n. 58); (v) tre amministratori di indicazione congiunta di Coop Adriatica e Unicoop Tirreno, dal tredicesimo al quindicesimo posto (indipendenti ai sensi del Codice di Autodisciplina di Borsa Italiana). Nel caso in cui le Parti non siano in grado di nominare congiuntamente i tre candidati chiamati a ricoprire il tredicesimo, quattordicesimo e quindicesimo posto, fatto salvo quanto
      sotto previsto, due di detti amministratori saranno indicati da Coop Adriatica e uno da Unicoop Tirreno. Il Patto prevede che, qualora in conformità alle disposizioni statutarie ex articolo 16.7, siano presentate una o più liste di minoranza, un consigliere dovrà essere tratto da una lista di minoranza. Pertanto, qualora in applicazione dei criteri di nomina, statutariamente
      previsti, i candidati in graduatoria con il quoziente più elevato risultino espressione di un’unica lista, sarà nominato consigliere, in luogo dell’ultimo candidato in graduatoria, il candidato della lista di minoranza che avrà ottenuto il quoziente più elevato.
    </p>
<p>
      Nel caso in cui sia necessario provvedere alla cooptazione di nuovi amministratori di IGD in sostituzione di quelli inizialmente designati dalle Parti, la facoltà di designazione del o dei nuovi amministratore/i da cooptare spetta alla Parte che abbia designato l’amministratore cessato o da sostituire.
    </p>
<p>
      Il Patto inoltre prevede che il Presidente del Consiglio di Amministrazione e l’Amministratore Delegato – al quale attribuire, oltre alla rappresentanza legale sulle materie allo stesso delegate, tutti i poteri di ordinaria amministrazione - siano nominati tra i consiglieri espressione di Coop Adriatica e il Vice Presidente tra quelli espressione di Unicoop Tirreno.
    </p>
<p>
<em>Nomina dei componenti il Collegio Sindacale</em>
</p>
<p>
      Il Patto prevede che il Collegio Sindacale sia composto da tre sindaci effettivi e tre sindaci supplenti, da eleggere mediante il meccanismo del voto di lista, in ottemperanza alle disposizioni del D.lgs. n. 58/1998 e nel rispetto, altresì, delle previsioni di cui alla legge 12 luglio 2011, n. 120, in materia di equilibrio fra i generi nella composizione degli organi sociali. Due
      sindaci effettivi e due sindaci supplenti saranno scelti dalla lista di maggioranza che sarà presentata congiuntamente da Coop Adriatica e Unicoop Tirreno; il terzo sindaco effettivo, con funzioni di Presidente del Collegio Sindacale, e il terzo sindaco supplente saranno scelti dalla lista di minoranza che avrà riportato il maggior numero di voti dopo la prima. In particolare, un
      sindaco effettivo, e un sindaco supplente saranno designati da Coop Adriatica; un sindaco effettivo sarà designato da Unicoop Tirreno.
    </p>
<p>
<em>Sindacato di voto</em>
</p>
<p>
      Le Parti si sono impegnate a far si che, in sede di assemblea straordinaria, le deliberazioni siano approvate con il voto favorevole di entrambe le Parti. A tal fine, le Parti si sono obbligate a consultarsi preventivamente e a sindacare l’esercizio del diritto di voto spettante a tutte le Azioni Sindacate. Il Patto prevede che qualora per effetto di compravendite o di altri atti di
      trasferimento, a qualunque titolo effettuati nel rispetto delle disposizioni del Patto, le Parti incrementino il numero di azioni possedute, tali ulteriori azioni si intenderanno automaticamente apportate al sindacato di voto.
    </p>
<p>
<em>Sindacato di blocco</em>
</p>
<p>
      Per tutta la durata del Patto, ciascuna Parte non potrà trasferire, alienare e/o comunque disporre a qualunque titolo delle Azioni Bloccate, senza averle previamente offerte in prelazione all’altra Parte nel rispetto di quanto stabilito nel Patto. In nessun caso le Azioni Bloccate potranno essere vendute, in tutto o in parte, sul mercato. Per tutta la durata del Patto, ciascuna
      Parte non potrà porre in essere, anche in accordo con soggetti terzi, atti o negozi, che determinino l’insorgenza dell’obbligo di promuovere un’offerta pubblica obbligatoria, senza averli preventivamente concordati per iscritto con l’altra Parte. Ferma restando la penale stabilita nel Patto, nell’ipotesi in cui, in violazione di quanto precede, per effetto
      di detti atti o negozi sorgesse l’obbligo di promuovere un’offerta pubblica obbligatoria, la Parte inadempiente dovrà tenere indenne e manlevata l’altra Parte da qualsiasi responsabilità, danno, onere, costo e spesa connessi e derivanti da detto inadempimento.
    </p>
<p>
      Il Patto prevede che qualora per effetto di operazioni straordinarie sul capitale della Società, la percentuale del capitale sociale di IGD complessivamente rappresentata dalle Azioni Bloccate dovesse scendere al di sotto del 51%, il numero di azioni non apportate al sindacato di blocco ("Azioni Libere") posseduto a tale momento da ciascuna Parte si ridurrà
      automaticamente <em>pro quota</em>, per incrementare corrispondentemente il numero di Azioni Bloccate sino alla percentuale complessiva del 51%. Il Patto prevede che, qualora a seguito di cessioni di Azioni Libere, il numero delle stesse posseduto dalle Parti non sia sufficiente, <em>pro quota</em>, a ripristinare la percentuale complessiva del 51% del capitale sociale, non
      sussisterà per quella Parte alcun obbligo di acquisto delle azioni mancanti sul mercato o da terzi. Fermo restando quanto sopra previsto, per tutta la durata del Patto, ciascuna Parte farà tutto quanto in proprio potere al fine di mantenere la percentuale del capitale sociale di IGD complessivamente rappresentata dalle Azioni Bloccate in misura pari al 51%. Le Azioni Libere
      potranno essere liberamente cedute a terzi o sul mercato, dandone tempestiva comunicazione scritta all’altra Parte.
    </p>
<p>
<em>Diritto di prelazione</em>
</p>
<p>
      Nel caso in cui, una delle Parti (la "Parte Offerente") inizi delle trattative aventi ad oggetto il trasferimento di parte o tutte le Azioni Bloccate possedute, detta Parte sarà tenuta a comunicare tempestivamente all’altra Parte l’inizio di tali trattative, inviando alla stessa una comunicazione per raccomandata A/R, contenente i termini essenziali della
      trattativa in corso. Nel caso in cui, la Parte Offerente intenda trasferire le Azioni Bloccate, la stessa sarà tenuta a offrire in prelazione le Azioni Bloccate oggetto della trattativa all’altra Parte, inviando alla stessa una comunicazione per raccomandata A/R (l’ "Offerta di Prelazione"), contenente l’indicazione del numero delle Azioni Bloccate oggetto
      del trasferimento, l’identità dei terzi potenziali acquirenti e le altre condizioni, anche di prezzo, a cui le Azioni Bloccate verrebbero cedute o comunque trasferite.
    </p>
<p>
      Una volta ricevuta l’Offerta di Prelazione, l’altra Parte disporrà del termine di 90 giorni per far conoscere alla Parte Offerente la propria intenzione di accettare in modo incondizionato ovvero di rifiutare l’Offerta di Prelazione. La Parte che intenda accettare l’Offerta di Prelazione invierà una lettera raccomandata A.R alla Parte Offerente, entro il
      suddetto termine di 90 giorni, indicando la propria accettazione; nel caso in cui l’altra Parte accetti l’Offerta di Prelazione, le Azioni Bloccate si intenderanno definitivamente e incondizionatamente cedute a detta Parte. La Parte che abbia accettato l’Offerta di Prelazione sarà obbligata al pagamento del prezzo delle Azioni Bloccate indicato nell’Offerta di
      Prelazione.
    </p>
<p>
      Nel caso in cui l’altra Parte non intenda accettare l’Offerta di Prelazione, entro il termine di 90 giorni sopra previsto, la Parte Offerente potrà cedere le Azioni Bloccate alle condizioni indicate nell’Offerta di Prelazione. La cessione delle Azioni Bloccate dovrà avvenire entro 30 giorni dal momento in cui la Parte Offerente avrà ricevuto la comunicazione
      di rifiuto dell’Offerta di Prelazione dall’altra Parte ovvero entro 30 giorni dalla scadenza del termine di 90 giorni sopra indicato.
    </p>
<p>
      Tali disposizioni non si applicheranno nel caso in cui la Parte Offerente intenda cedere le proprie Azioni Bloccate a società dalla stessa direttamente o indirettamente controllate, ai sensi e per gli effetti di cui all'articolo 2359 n. 1 e 2 del c.c. ("Società Controllata"), a condizione che, contestualmente al trasferimento in favore della Società Controllata,
      (i) la Parte Offerente si obblighi, nei confronti dell’altra Parte e della Società Controllata, a riacquistare le Azioni Bloccate trasferite in caso di cambiamento dell’assetto di controllo della Società Controllata; (ii) la Società Controllata si impegni, nei confronti della Parte Offerente e dell’altra Parte, a vendere, in caso di cambiamento del proprio
      assetto di controllo, le Azioni Bloccate trasferite alla Parte Offerente; (iii) la Società Controllata dalla Parte Offerente accetti integralmente le disposizioni contenute nel presente Patto Parasociale (ferma restando la responsabilità solidale in capo alla Parte Offerente).
    </p>
<p>
<em>Durata del Patto</em>
</p>
<p>
      Il Patto avrà durata sino al 31 dicembre 2014.
    </p>
<p>
<em>Clausole penali</em>
</p>
<p>
      Il Patto stabilisce che nel caso in cui una delle Parti violi uno degli obblighi di cui al sindacato di voto, sarà tenuta a corrispondere all’altra Parte una penale pari al 50% delle azioni dalla stessa possedute. Nel caso in cui una delle Parti violi uno degli obblighi di cui al sindacato di blocco e al diritto di prelazione, sarà tenuta a corrispondere all’altra
      Parte una penale pari al controvalore offerto o corrisposto da terzi in violazione di quanto sopra, fatto comunque salvo il maggior danno.
    </p>
<p>
      E. Ufficio del registro delle imprese presso cui il Patto è depositato
    </p>
<p>
      Il Patto e l’Accordo Modificativo sono stati depositati presso il Registro delle Imprese di Ravenna rispettivamente in data 23 dicembre 2013, in data 10 marzo 2014 e in data 30 giugno 2014. L'estratto contenente le informazioni essenziali di cui all'art. 130 del Regolamento Emittenti è pubblicato sul sito della Società all'indirizzo <a href="http://www.gruppoigd.it/Investor-Relations"><u><font color="#0066cc">http://www.gruppoigd.it/Investor-Relations</font></u></a>.
    </p>
<p>
      1 luglio 2014
    </p>
<p>
<strong>[IR.5.14.2]