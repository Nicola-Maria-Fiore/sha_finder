/strong>
</p>
<p align="left">
<strong>***PATTO RISOLTO DALLE PARTI IN DATA 25 GIUGNO 2009</strong>
</p>
<hr/>
<p align="center">
       <strong><a id="INTESA SANPAOLO SPA" name="INTESA SANPAOLO SPA">INTESA SANPAOLO S.P.A</a>.</strong>
</p>
<p align="left">
<strong><u>Accordi tra Crédit Agricole e Generali avente ad oggetto Intesa Sanpaolo S.p.A.</u></strong>
</p>
<p align="left">
      Crédit Agricole S.A. (“<strong>Crédit Agricole</strong>”) e Assicurazioni Generali S.p.A. (“<strong>Generali</strong>”) comunicano di aver definitivamente risolto, in data 25 giugno 2009, l’accordo avente ad oggetto Intesa Sanpaolo S.p.A. stipulato il 24 aprile 2009, la cui efficacia era stata sospesa in data 29 maggio 2009.<br/>
<br/>
      Sempre in data 25 giugno 2009, Crédit Agricole e Assicurazioni Generali hanno stipulato un nuovo accordo  (l’“<strong>Accordo</strong>”) avente ad oggetto Intesa Sanpaolo S.p.A. (“<strong>ISP</strong>”).<br/>
<br/>
      Ancorché Crédit Agricole e Generali ritengano che l’Accordo, in ragione del suo contenuto e delle finalità perseguite dalle parti mediante la sua stipulazione, non costituisca un “patto parasociale” rilevante ai fini dell’art. 122 d. lgs. n. 58/1998, al fine di dare piena e completa trasparenza al mercato l’Accordo viene reso pubblico nei termini
      e con le medesime modalità previste dalla legge per i patti parasociali e sarà depositato per l’iscrizione presso il Registro delle Imprese di Torino.<br/>
<br/>
      Quanto al contenuto dell’Accordo, mediante lo stesso Crédit Agricole e Generali hanno assunto e disciplinato impegni di preventiva consultazione, con l’obiettivo di preservare ed accrescere nel tempo il valore delle rispettive partecipazioni in ISP.<br/>
<br/>
      In particolare, l’Accordo prevede che Crédit Agricole e Generali si consulteranno sulle materie poste all’ordine del giorno dell’Assemblea e sulle materie di competenza del Consiglio di Sorveglianza e/o del Consiglio di Gestione di ISP che, alla luce del comune obiettivo di preservare ed accrescere nel tempo il valore delle rispettive partecipazioni in ISP, le parti
      ritengano di interesse strategico. Nell’ambito di queste ultime consultazioni, gli esponenti dei vertici aziendali delle parti (a) si riuniranno anche allo scopo di definire eventualmente una posizione e/o una linea di condotta comune in relazione alle materie oggetto di consultazione, (b) informeranno dell’esito delle consultazioni i componenti degli organi sociali di ISP
      eventualmente nominati su loro indicazione e (c) li inviteranno a considerare gli interessi finanziari delle parti emersi dalle consultazioni, nei limiti ed in conformità ai loro doveri di legge.<br/>
<br/>
      In ogni caso, sono escluse dalle consultazioni le materie che riguardino o comunque incidano sulla concorrenza sul mercato italiano tra ISP ed il gruppo Crédit Agricole, da una parte, e, per quanto riguarda il mercato assicurativo italiano, tra ISP ed il gruppo Generali, dall’altra parte.<br/>
<br/>
      Alla data odierna, Crédit Agricole detiene direttamente e per proprio conto n. 690.000.000 azioni ordinarie della Società, rappresentative del 5,823% del capitale ordinario di ISP mentre Generali detiene, direttamente e indirettamente, n. 602.033.743 azioni ordinarie della Società, rappresentative del 5,081% del capitale ordinario di ISP. L’Accordo non prevede limiti al
      trasferimento o all’acquisto di azioni. Crédit Agricole e Generali sono pertanto libere di acquistare, cedere o altrimenti trasferire azioni ISP senza alcuna limitazione e senza alcun obbligo di informativa preventiva all’altra parte.<br/>
<br/>
      L’Accordo ha una durata di tre anni a partire dal 25 giugno 2009. In ogni caso: (a) ciascuna parte può recedere dall’Accordo nel caso in cui la partecipazione dell’altra parte dovesse ridursi al di sotto della metà del numero di azioni posseduto al momento della sottoscrizione dell’Accordo; (b) l’Accordo si risolve automaticamente nel caso in cui,
      successivamente alla nomina del Consiglio di Sorveglianza di ISP che succederà a quello in carica, la partecipazione complessivamente detenuta delle parti dovesse scendere per qualsiasi ragione al di sotto del 6%.
    </p>
<p align="left">
      30 giugno 2009
    </p>
<p align="left">
<strong>[IM.3.09.1]