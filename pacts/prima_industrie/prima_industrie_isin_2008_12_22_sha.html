<html>
<head>
<title>
      PRIMA INDUSTRIE SPA - Estratto dei patti parasociali
    </title>
<meta content="stp" name="subjectList"/>
<meta content="529885" name="linkid"/>
<meta content="PRIMA INDUSTRIE SPA - Estratto dei patti parasociali" name="Description"/>
<meta content="stpatti" name="ss_family"/>
<meta content="PRIMA INDUSTRIE SPA " name="societa"/>
<meta content="stpatti" name="ss_table"/>
<meta content="2011-12-16" name="date"/>
<meta content="patti" name="tipo"/>
<meta content="N;gloria;1111662607284" name="synchro"/>
<meta content="112007" name="codconsob"/>
</head>
<body>
<p align="left">
<b>Estratto dei patti parasociali comunicati alla Consob ai sensi dell'art. 122 del d.lgs. 24.2.1998, n. 58</b>
</p>
<p align="center">
<strong> </strong><strong>PRIME INDUSTRIE S.P.A.</strong>
</p>
<p>
      I sig.ri Guido Carlo Marchetti San Martino di Muriaglio, Enrico Marchetti San Martino di Muriaglio e Carlo Alberto Marchetti San Martino di Muriaglio comunicano di aver stipulato in data 12 dicembre 2008 un "patto parasociale" ai sensi della lettera a), dell’art. 122 del D.Lgs. 24 febbraio 1998, n. 58 (il "<strong>TUF</strong>"). I patti (di seguito, i
      "<strong>Patti</strong>") riguardano la società Prima Industrie Spa (la "<strong>Società</strong>" o "<strong>Prima</strong>") quotata sul Mercato Telematico Azionario.
    </p>
<p>
<strong>1. Società i cui strumenti finanziari sono oggetto delle pattuizioni.</strong><br/>
      I Patti hanno ad oggetto le azioni ordinarie della Prima, società avente sede in Collegno, via Antonelli 32, numero di iscrizione e codice fiscale 03736080015, capitale sociale di Euro 16.000.000, diviso in numero 6.400.000 azioni ordinarie del valore nominale di Euro 2,5 cadauna.
    </p>
<p>
<strong>2. Azioni oggetto delle pattuizioni.</strong><br/>
      Sono oggetto dei Patti n. 152.165 azioni ordinarie della Società, rappresentative del 2,377578125 % del capitale sociale della Società (le “<strong>Azioni Sindacate</strong>”).
    </p>
<p>
<strong>3. Soggetti aderenti ai Patti.</strong><br/>
      Sono parti dei Patti: (i) il sig. Guido Carlo Marchetti San Martino di Muriaglio, il quale detiene n. 1.000 azioni ordinarie della Società, rappresentative dello 0,015625 % del capitale sociale della stessa; (ii) il sig. Enrico Marchetti San Martino di Muriaglio, il quale detiene n. 124.830 azioni ordinarie della Società, rappresentative dell’1,95046875 % del capitale
      sociale della stessa; e (iii) il sig. Carlo Alberto Marchetti San Martino di Muriaglio, il quale detiene n. 26.335 azioni ordinarie della Società, rappresentative dell’0,411484375 % del capitale sociale della stessa.
    </p>
<p>
<strong>4. Tipo – organi – rinnovo e recesso – clausole penali – deposito.</strong><br/>
      I Patti hanno ad oggetto patti di cui all’articolo 122, comma 5, lettera a), del TUF.<br/>
      I patti non prevedono organi, clausole di rinnovo o di recesso, clausole penali né contengono  obblighi di deposito delle Azioni Sindacate.
    </p>
<p>
<strong>5. Contenuto dei Patti.</strong><br/>
      I soggetti aderenti ai Patti si sono impegnati a riunirsi al fine di esaminare in via preventiva, discutere e deliberare sugli argomenti posti di volta in volta all’ordine del giorno dell’assemblea ordinaria e straordinaria della Società. I soggetti aderenti ai Patti delibereranno con la partecipazione e il voto favorevole di almeno due di essi che siano titolari
      complessivamente di più della metà delle Azioni Sindacate. Ciascun soggetto aderente ai Patti si è impegnato ad esprimere nell’assemblea degli azionisti il proprio voto su ciascun argomento dell’ordine del giorno in modo conforme alle deliberazioni assunte preventivamente al riguardo.
    </p>
<p>
<strong>6. Efficacia e durata delle pattuizioni.</strong><br/>
      Le pattuizioni contenute nei Patti avranno una durata di tre anni dalla data di sottoscrizione dei Patti da parte dell’ultimo dei soggetti aderenti, avvenuta il 12 dicembre 2008.
    </p>
<p>
<strong>7. Deposito dei Patti.</strong><br/>
      Una copia dei Patti sarà depositata presso il Registro delle Imprese di Torino.
    </p>
<p>
      22 dicembre 2008
    </p>
<p align="left">
<strong>[PM.1.08.1]