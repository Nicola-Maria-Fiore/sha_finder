/b>
</p>
<hr/>
<p align="center">
<b>AS ROMA S.P.A.</b>
</p>
<p>
      Ai sensi della Delibera Consob n. 11971 del 14.5.1999 e successive modificazioni, si rende noto che in data 29 marzo 2004 è stato sottoscritto un patto parasociale (di seguito, il "Patto"), tra le Signore Rosella, Maria Cristina e Silvia Sensi (di seguito, "le Sorelle Sensi") avente ad oggetto l'esercizio del diritto voto inerente le n. 6.028.250 azioni di
      proprietà delle Sorelle Sensi, rappresentative nel loro complesso della maggioranza del capitale sociale della Compagnia Italpetroli S.p.A. (di seguito la "Italpetroli"), società che detiene, direttamente e indirettamente, quote rappresentative del 100% della società Roma 2000 S.r.l. (di seguito, la "Roma 2000"). La Roma 2000, a sua volta, controlla - in
      virtù della titolarità diretta del diritto di voto relativo al 54,666% del capitale sociale - ai sensi dell'art. 93 del d.lgs. 24 febbraio 1998, n. 58, la A.S. Roma S.p.A., le cui azioni sono quotate in Borsa, società con sede legale in Roma, Via di Trigoria km 3,600, capitale sociale di Euro 52.000.000,00, interamente sottoscritto e versato, C.F. 03294210582 - P.I.
      01180281006 (di seguito, la "A.S. Roma").
    </p>
<p align="center">
      Di seguito si riporta l'estratto del Patto.
    </p>
<p>
      1. <u>Società i cui strumenti finanziari sono oggetto del Patto</u>: oggetto del Patto sono le azioni ordinarie rappresentative della maggioranza del capitale sociale di Italpetroli, società avente sede legale in Roma, Via Emilia, n. 47 e capitale sociale di euro 31.673.531,82, posseduto, per la maggioranza dalle Sorelle Sensi; in particolare Rosella e Maria Cristina Sensi
      detengono n. 2.009450 azioni del valore nominale di Euro 2,67 cadauna, Silvia Sensi detiene N. 2.009350 azioni del valore nominale di Euro 2,67 cadauna. Italpetroli detiene, direttamente e indirettamente, quote rappresentative del 100% della Roma 2000, che controlla, ai sensi dell'art. 93 del d.lgs. 24 febbraio 1998, n. 58, la A.S. Roma, le cui azioni sono quotate in Borsa, in
      virtù della titolarità diretta del diritto di voto relativo al 54,666% del capitale sociale di A.S. Roma.
    </p>
<p>
      2. <u>Soggetti aderenti al Patto</u>: la tabella indica tutti i soggetti, collettivamente anche le "Parti" del Patto e la rispettiva quota di partecipazione al capitale di Italpetroli:
    </p>
<table border="1" cellpadding="4" cellspacing="0" class="resultTable2" width="100%">
<tbody>
<tr valign="top">
<td align="middle" class="resultTD2" width="255">
<b>Soggetto</b>
</td>
<td align="middle" class="resultTD2" width="307">
<b>Numero azioni<br/>
            (valore nominale: Euro 2,67)</b>
</td>
<td align="middle" class="resultTD2" width="286">
<b>Percentuale di capitale <br/>
            di Italpetroli detenuta</b>
</td>
</tr>
<tr valign="top">
<td align="middle" class="resultTD2" width="255">
<p align="left">
              Rosella Sensi
            </p>
</td>
<td align="middle" class="resultTD2" width="307">
<p align="right">
              2.009.450
            </p>
</td>
<td align="middle" class="resultTD2" width="286">
<p align="right">
              16,939% circa
            </p>
</td>
</tr>
<tr valign="top">
<td align="middle" class="resultTD2" width="255">
<p align="left">
              Maria Cristina Sensi
            </p>
</td>
<td align="middle" class="resultTD2" width="307">
<p align="right">
              2.009.450
            </p>
</td>
<td align="middle" class="resultTD2" width="286">
<p align="right">
              16,939% circa
            </p>
</td>
</tr>
<tr valign="top">
<td align="middle" class="resultTD2" width="255">
<p align="left">
              Silvia Sensi
            </p>
</td>
<td align="middle" class="resultTD2" width="307">
<p align="right">
              2.009.350
            </p>
</td>
<td align="middle" class="resultTD2" width="286">
<p align="right">
              16,938% circa
            </p>
</td>
</tr>
</tbody>
</table>
<br/>
<br/>
<p>
      3. <u>Eventuale soggetto che possa, in virtù del Patto, esercitare il controllo su A.S. Roma</u>: il Patto non contiene alcuna disposizione intesa a, ovvero avente comunque l'effetto di determinare un mutamento nella partecipazione di Roma 2000 e, conseguentemente, un mutamento nel controllo di A.S. Roma quale indicato nel precedente punto (1). Tuttavia, le Sorelle Sensi, con la
      sottoscrizione del Patto hanno inteso disciplinare la rispettiva partecipazione in Italpetroli, anche a seguito della possibile cessione da parte delle stesse Sorelle Sensi, del dott. Francesco Sensi e della Sig.ra Maria Nanni, alla medesima Italpetroli, delle complessive n. 20.000 azioni di loro proprietà, rappresentative, nel loro complesso, dell'intero capitale sociale della
      Immobiliare Patetta S.p.A., con sede in Roma, Via Emilia n. 47, società che a sua volta detiene quote rappresentative del 45% della Roma 2000 S.r.l..
    </p>
<p>
      4. <u>Contenuto del Patto</u>
</p>
<p>
      (a) <u>Sindacato di voto:</u> le Sorelle Sensi si impegnano a riunirsi prima di qualsiasi assemblea di Italpetroli per discutere e raggiungere identiche determinazioni sugli argomenti posti all'ordine del giorno dell'assemblea e di votare conseguentemente così come deciso con il voto favorevole di una maggioranza del 70% delle azioni apportate al Patto. Ciascuna delle Sorelle
      Sensi avrà diritto a tanti voti quante sono le azioni da essa apportate al Patto esistenti in quel momento.
    </p>
<p>
      (b) <u>Durata del Patto</u>: il patto ha efficacia per tre anni a partire dalla data del 29 marzo 2004.
    </p>
<p>
      (c) <u>Comunicazioni e pubblicità:</u> le comunicazioni a ciascuna delle Sorelle Sensi dovranno essere indirizzate per Racc. A/R in Roma, Via Emilia, 47 presso la sede di Italpetroli, anche anticipate a mezzo telefax al numero 06.4825901, ovvero al diverso indirizzo che ciascuna delle parti del Patto comunicherà alle altre con le modalità di cui sopra. Il contenuto e la
      tempistica di ogni comunicato stampa ed annuncio connessi al Patto e alla sua esecuzione saranno concordati preventivamente tra le parti. Qualora il comunicato o l'annuncio fosse richiesto - anche ad una sola delle Sorelle Sensi - da un'Autorità di Vigilanza, le parti si impegnano a consultarsi immediatamente.
    </p>
<p>
      (d) <u>Clausola arbitrale:</u> le Sorelle Sensi faranno tutto quanto in loro potere per risolvere bonariamente ogni controversia o disputa di ogni genere, connessa o relativa in qualsiasi modo al Patto. Qualora ciò non avvenisse in un tempo ragionevole, e a tale proposito ciascuna parte potrà fissare alle altre un termine, la questione verrà sottoposta, a cura della parte che
      ne ha interesse, tramite arbitrato rituale di diritto amministrato dalla camera Arbitrale di Roma, secondo il regolamento <em>pro tempore</em> vigente adottata dalla stessa.
    </p>
<p>
      e) <u>Pubblicazione del Patto</u>: il Patto sarà depositato presso l'Ufficio del Registro delle Imprese di Roma nei termini previsti dall'art. 122, comma 1, lett. c), D.Lgs. 24.2.1998, n. 58.
    </p>
<p>
      1° luglio 2004
    </p>
<p>
<b>[AP.1.04.2]