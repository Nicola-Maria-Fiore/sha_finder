/b>
</p>
<hr/>
<p align="center">
<strong>EXPRIVIA SPA</strong>
</p>
<p>
      Ai sensi della Delibera Consob n. 11971 del 14 maggio 1999 (come successivamente modificata e integrata; di seguito, la "<b>Delibera Consob</b>") si rende nota l'esistenza di pattuizioni di natura parasociale (di seguito, le "<b>Pattuizioni Parasociali</b>") tra Abaco Innovazione S.p.A., con sede legale in Molfetta (Bari), Lotto 2/S - Zona AS.I - Maglia E, C.F., P.
      IVA e numero di registrazione nel Registro delle Imprese di Bari 05434040720, (di seguito, "<b>Abaco</b>") e Merula S.r.l. con sede legale in Bari, Via Massaua n. 18, Partita IVA n. 03408380727 e iscritta al Registro delle Imprese di Bari (di seguito, "<b>Merula</b>").
    </p>
<p>
      Le Pattuizioni Parasociali sono contenute in un contratto (di seguito, il "<b>Contratto</b>") avente ad oggetto l'acquisto da parte di Exprivia S.p.A. (come nel seguito definita) della totalità del capitale sociale della società Svimservice S.p.A, con sede legale in Bari, Via Massaua n. 18, Partita IVA n. 04051440727, iscritta al Registro delle Imprese di Bari al n.
      08336080588 (di seguito, "<b>Svimservice</b>"), stipulato in data 9 agosto 2007 tra la stessa Exprivia S.p.A. in qualità di acquirente, i soci di Svimservice (tra cui Merula quale socio di controllo della stessa) in qualità di venditori, nonché Abaco, limitatamente ad alcuni impegni di garanzia dalla stessa assunti ai sensi del Contratto e agli impegni di cui alle
      Pattuizioni Parasociali.
    </p>
<p>
      Il trasferimento dell'intero capitale sociale avverrà in due <i>tranche</i>; la prima <i>tranche</i> azionaria verrà trasferita entro e non oltre il 31 ottobre 2007 mediante cessione a Exprivia di circa il 77% del capitale sociale a fronte di pagamento in <i>cash</i> (di seguito, il "<b>Primo Closing</b>") mentre la seconda <i>tranche</i> corrispondente al restante
      23% del capitale sociale verrà attribuita a Exprivia in sede di Aumento di Capitale Riservato (come nel seguito definito) da tenersi entro e non oltre il 30 novembre 2007 (di seguito, il "<b>Secondo Closing</b>").
    </p>
<p>
<b>1. Società i cui strumenti finanziari sono oggetto delle Pattuizioni Parasociali</b>
</p>
<p>
      Le Pattuizioni Parasociali hanno ad oggetto la società Exprivia S.p.A., con sede in Molfetta (Bari), Viale Adriano Olivetti s.n.c., capitale sociale deliberato di Euro 19.358.488,24, di cui sottoscritti e versati Euro 17.642.488,24, iscritta al Registro delle Imprese di Bari con codice fiscale numero 00721090298, Repertorio Economico Amministrativo n. 481202, Partita I.V.A. N.
      09320730154, società quotata presso il Mercato MTAX organizzato e gestito da Borsa Italiana S.p.A. (di seguito, "<b>Exprivia</b>"). <b></b>
</p>
<p>
<b>2. Strumenti finanziari oggetto delle Pattuizioni Parasociali e relativa percentuale rispetto al capitale sociale</b>
</p>
<p>
      Le Pattuizioni Parasociali prevedono un vincolo di intrasferibilità sul numero di azioni ordinarie Exprivia che verranno attribuite a Merula a seguito dell'effettuazione - entro e non oltre la data del Secondo Closing - di un aumento di capitale di Exprivia con esclusione del diritto di opzione ai sensi dell'art. 2440 e 2441, comma quarto, c.c. (di seguito,
      l'"<b>Aumento di Capitale Riservato</b>"), da liberarsi in natura mediante conferimento da parte di Merula della seconda <i>tranche</i> di azioni Svimservice corrispondente al restante 23% del capitale sociale detenute dalla stessa Merula.
    </p>
<p>
      Al fine di determinare l'esatto numero di azioni ordinarie Exprivia offerte in sottoscrizione a Merula in sede di Aumento di Capitale Riservato, si segnala che il prezzo di emissione dello stesso sarà pari al 97% del prezzo medio ufficiale ponderato per quantità (come sarà fornito da Borsa Italiana S.p.A.) delle azioni ordinarie Exprivia negoziate sul MTAX di Borsa
      Italiana S.p.A. (esclusi i blocchi di negoziazione e le operazioni fuori mercato) durante i 90 (novanta) giorni di calendario precedenti la data di esecuzione del trasferimento della prima <i>tranche</i> dell'intero capitale sociale di Svimservice ad Exprivia, prevista entro e non oltre il 31 ottobre 2007.
    </p>
<p>
      Pertanto, l'esatto numero di azioni ordinarie Exprivia soggette al detto vincolo di inalienabilità e la conseguente percentuale di capitale sociale di Exprivia rappresentato saranno determinabili soltanto al momento dell'effettuazione dell'Aumento di Capitale Riservato. <b></b>
</p>
<p>
<b>3. Soggetti aderenti alle Pattuizioni Parasociali</b>
</p>
<p>
      Le parti delle Pattuizioni Parasociali sono Abaco e Merula.
    </p>
<p>
<b>4.</b> <b>Controllo di Exprivia in virtù delle Pattuizioni Parasociali</b>
</p>
<p>
      All'esito dell'operazione di acquisizione prevista dal Contratto ed in forza delle Pattuizioni Parasociali contenute nello stesso, Abaco eserciterà il controllo di diritto su Exprivia <i></i>ai sensi degli articoli 2359, comma 1, n. 1, del codice civile, e 93 del Testo Unico.
    </p>
<p>
<b>5.</b> <b>Contenuto delle Pattuizioni Parasociali</b>
</p>
<p>
      5.1. <b></b><u>Vincolo di intrasferibilità sulle azioni ordinarie Exprivia</u>
</p>
<p>
      Il vincolo di intrasferibilità descritto al paragrafo 2 che precede (di seguito, il "<b>Lock-Up</b>") avrà durata, alternativamente, (i) per un periodo di 24 mesi a far tempo dalla data di effettuazione dell'Aumento di Capitale Riservato oppure - nel caso in cui non fosse data esecuzione all'Aumento di Capitale Riservato entro il previsto termine del 30 novembre
      2007 - (ii) per un periodo di 21 mesi dalla data (che non sarà successiva al 28 febbraio 2008) in cui Abaco avrà attribuito a titolo gratuito a Merula un numero di azioni ordinarie Exprivia dalla stessa detenute pari al numero di azioni ordinarie Exprivia che sarebbero state attribuite a Merula a seguito dell'esecuzione dell'Aumento di Capitale Riservato.
    </p>
<p>
      Il Lock-Up non troverà applicazione nei seguenti casi:
    </p>
<blockquote>
      (1) trasferimento da effettuarsi in sede di adesione ad un’offerta pubblica di acquisto e/o scambio sulle azioni ordinarie Exprivia (anche se effettuata per procedere all’acquisto di azioni proprie) secondo le disposizioni del TUF e della Delibera Consob; 
      <p>
        (2) trasferimento da Merula a società controllata dagli stessi soci di Merula (anche se in diversa proporzione) o ad una società controllata da Merula, a condizione che la società a cui siano trasferite le azioni ordinarie Exprivia assuma il medesimo impegno di Lock-Up in oggetto;
      </p>
<p>
        (3) trasferimento da effettuarsi a seguito di provvedimento dell’autorità giudiziaria;
      </p>
<p>
        (4) trasferimento di un numero di azioni ordinarie Exprivia tale da procurare a Merula i mezzi monetari per adempiere, di volta in volta, agli obblighi di indennizzo in capo alla stessa ai sensi delle previsioni del Contratto, nei limiti di indennizzo massimo e nei termini di pagamento dallo stesso previsti.
      </p>
</blockquote>
<p>
      Alla scadenza del periodo di Lock-Up, Merula potrà trasferire le azioni ordinarie Exprivia dallo stesso detenute (a) liberamente, se tali azioni saranno trasferite fuori mercato e (b) previa comunicazione per iscritto ad Exprivia con un preavviso di almeno 2 giorni lavorativi, se tali azioni saranno trasferite sul MTAX e purché in numero non superiore al maggiore tra (x) il 30%
      del volume delle azioni ordinarie Exprivia scambiate sul MTAX il giorno lavorativo precedente la prevista cessione e (y) l’1,5% del capitale sociale di Exprivia.
    </p>
<p>
      5.2. <u>Composizione del Consiglio di Amministrazione di Exprivia</u>
</p>
<p>
      Alla data del Primo Closing, Abaco stipulerà con Merula un accordo di natura parasociale ai sensi del quale Abaco si impegnerà, all'atto del rinnovo del Consiglio di Amministrazione di Exprivia previsto in occasione dell'approvazione del bilancio al 31 dicembre 2007, ad inserire nella lista che sarà presentata dalla stessa in qualità di primo azionista di
      Exprivia il nominativo di un candidato designato da Merula e a far sì che il candidato designato da Merula sia nominato amministratore per un triennio.
    </p>
<p>
<b>6. Durata delle Pattuizioni Parasociali</b>
</p>
<p>
      Le Pattuizioni Parasociali hanno durata limitata a 3 (tre) anni dalla data di sottoscrizione del Contratto ai sensi dell'art. 123, comma 1, del Testo Unico.
    </p>
<p>
      E' fatto salvo il recesso in qualunque momento ai sensi dell'art. 123, comma 3, del Testo Unico. <b></b>
</p>
<p>
<b>7. Natura delle Pattuizioni Parasociali</b>
</p>
<p>
      Le Pattuizioni Parasociali rientrano nelle fattispecie previste dall'art. 122, comma 1 e comma 5, lett. b) del Testo Unico e hanno effetto ai sensi dell'art. 144 <i>quinquies</i> comma 1, lett. f) della Delibera Consob.
    </p>
<p>
      Il presente estratto costituisce una sintesi delle Pattuizioni Parasociali ai soli fini della pubblicazione di legge.
    </p>
<p>
      Ad ogni effetto, ha valore esclusivamente il testo integrale delle Pattuizioni Parasociali depositate e comunicate.
    </p>
<p>
      La presente comunicazione viene effettuata congiuntamente da Abaco e Merula.
    </p>
<p>
<b>8.</b> <b>Deposito delle Pattuizioni Parasociali</b>
</p>
<p>
      Il Contratto, contenente le Pattuizioni Parasociali, verrà depositato entro il termine previsto dall'art. 122, comma 1, lettera c) del Testo Unico presso l'Ufficio del Registro delle Imprese di Bari.
    </p>
<p>
      10 agosto 2007
    </p>
<p>
<b>[AR.5.07.1]