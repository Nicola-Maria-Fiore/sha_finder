/strong>
</p>
<p>
<strong>PATTO SCIOLTO IN DATA 23 NOVEMBRE 2005</strong>
</p>
<hr/>
<p align="center">
       <strong>AISoftw@re S.p.A.</strong>
</p>
<p>
      Ai sensi dell’Art. 122 del D.Lgs. 14 Febbraio 1998 n. 58 (di seguito, il <b>"TUF"</b>) e degli Artt. 129 e segg. del Regolamento approvato con delibera Consob n. 11971 del 14 Maggio 1999 e successive modifiche, si rende noto (i) <u>lo scioglimento di pattuizioni parasociali originariamente stipulate in data 17 febbraio 2005 e successivamente modificate in data 3 Giugno 2005
      tra il</u> <u>Professor Francesco Gardin</u>, residente in Rovigo, Via Rosmini n. 7, C.F. GRDFNC54T02H6220X (di seguito, anche il <b>"Prof. Gardin"</b>), ed <u>Abaco Innovazione S.p.A. precedentemente denominata Abaco Software &amp; Consulting S.p.A.</u> (di seguito, "<b>Abaco</b>"), società con sede legale in Molfetta (BA), Lotto 2/S, Zona A.S.I., Maglia E, avente
      capitale sociale pari ad Euro 1.000.000,00, interamente versato, C.F., P. IVA e numero di registrazione nel Registro delle Imprese di Bari 05434040720 nonché (ii) <u>la stipulazione di nuove pattuizioni parasociali tra le medesime parti avvenuta in data 23 novembre 2005</u> (di seguito, la <b>"Convenzione"</b>).
    </p>
<p>
      Lo scioglimento delle pattuizioni parasociali stipulate in data 17 febbraio 2005 è avvenuto in ragione dei nuovi accordi novativi contenuti nella Convenzione i cui principali elementi sono indicati di seguito.
    </p>
<p>
<b>1. <u>Strumenti finanziari oggetto della Convenzione e relativa percentuale rispetto al capitale sociale.</u></b> <u><b>Società i cui strumenti finanziari sono oggetto della Convenzione</b></u>
</p>
<p>
      L’oggetto della Convenzione è rappresentato da tutta la partecipazione detenuta dal Prof. Gardin e, per quanto descritto al paragrafo 4D1), da tutta la partecipazione detenuta da ABACO in AISoftw@re S.p.A., società con sede legale in Milano, Via C. Esterle 9, avente capitale sociale pari ad Euro 17.642.458,24 interamente versato, rappresentato da n. 33.927.862 azioni (valore
      nominale: Euro 0,52), C.F., P. IVA e numero di registrazione nel Registro delle Imprese di Milano 00721090298 (di seguito, anche "<b>AIS"</b>).
    </p>
<p>
      Il Prof. Gardin detiene n. 2.647.889 <b></b>azioni ordinarie, rappresentanti circa il 7,80% del capitale sociale di AIS, di cui n. 225.000, pari a circa il 0,66% senza diritto di voto, spettante a Banca Monte dei Paschi di Siena.
    </p>
<p>
      Abaco detiene n. 18.430.000 <b></b>azioni ordinarie rappresentanti circa il 54,32 % del capitale sociale di AIS.
    </p>
<p>
<b>2. <u>Soggetti aderenti alla Convenzione</u></b>
</p>
<p>
      Aderiscono alla Convenzione il Prof. Francesco Gardin ed Abaco.
    </p>
<p>
<b>3. <u>Controllo della società quotata in virtù della Convenzione</u></b>
</p>
<p>
      La Convenzione non produce alcun effetto sul controllo di AIS. Tuttavia, si evidenzia che Abaco detiene un controllo di diritto su AIS ai sensi degli Artt. 2359, Codice Civile, e 93, D.Lgs. 24.2.1998, n. 58.
    </p>
<p>
<b>4. <u>Contenuto della Convenzione e durata</u></b>
</p>
<p>
      La Convenzione prevede quanto segue:
    </p>
<p>
<b>A</b>) la liberazione da parte di Abaco in data 22 novembre 2005 del vincolo pignoratizio su n. <u>1.073.451 azioni costituite in pegno in proprio favore (le "<b>Azioni Oggetto di Pegno</b>");</u>
</p>
<p>
<b>B)</b> <u>l’acquisto da parte di Abaco delle n. 1.073.451 Azioni Oggetto di Pegno,</u> pari complessivamente al 3,16% del capitale sociale di AIS, , verso un corrispettivo pari ad Euro 1,3 per azione, oltre ad un premio per l’ingresso in capitale di AIS. Detto acquisto avviene in due tranches, una al momento della sottoscrizione della Convenzione per n. 917.961 Azioni Oggetto
      di Pegno ed una seconda per le restanti 155.490 Azioni Oggetto di Pegno entro e non oltre il 28 febbraio 2006.
    </p>
<p>
<b>C)</b> la <u>concessione di una opzione "put" (opzione di vendita) a favore del Prof. Gardin</u> per n. 2.049.368 azioni ordinarie (le "<b>Azioni Oggetto di Put</b>"), pari a circa il 6,04% del capitale sociale di AIS, da esercitarsi, su tutte o parte di tali azioni, anche a più riprese, a decorrere dalla data di approvazione da parte del Consiglio di
      Amministrazione di AIS del progetto di bilancio relativo all'esercizio al 31 dicembre 2006 o, se precedente, dal 30 aprile 2007, e sino al il 31 dicembre 2007, verso un corrispettivo ad azione pari alla media del prezzo di mercato delle Azioni AIS negli ultimi 10 giorni di borsa aperta precedenti alla data di comunicazione di esercizio della put option maggiorato della percentuale del
      10% dello stesso a condizione che il prezzo di mercato delle Azioni AIS non sia superiore a € 1,19 per Azione. Pertanto, il Prezzo per le Azioni Oggetto di Put non potrà superare € 1,30. Al fine dell’esercizio della put option, il Professor Gardin ha diritto di acquistare e cedere sul mercato, o fuori mercato, azioni AIS in ogni tempo anche e proprio strumentalmente e
      preordinatamene a detto esercizio. Tuttavia, nel caso in cui il Professor Gardin ceda a terzi azioni AIS, il numero di azioni oggetto di dette cessioni, laddove superanti il 10% delle Azioni Oggetto di Put, dovranno essere, di volta in volta, detratte dall'ammontare delle n. 2.049.368 Azioni Oggetto di Put. Pertanto, a fini di chiarezza, il Professor Gardin è libero di disporre
      delle Azioni Oggetto di Put sino al 10% delle stesse, mentre oltre detto limite, le disposizioni andranno a diminuire il numero di Azioni Oggetto di Put.
    </p>
<p>
<b>D)</b> le seguenti pattuizioni, strumentali alla continuità gestionale di AIS:
    </p>
<p>
<b>D1)</b> Abaco si impegna a far tutto quanto nelle proprie legittime possibilità per far sì che il Prof. Gardin permanga, sino alla data di approvazione del Bilancio al 31 Dicembre 2007, nella sua carica di Presidente del Consiglio di Amministrazione di AIS, facendo altresì tutto quanto nelle proprie legittime possibilità per far sì che l'emolumento spettante
      al Prof. Gardin per la carica di membro del consiglio di amministrazione, Presidente dello stesso, e per le eventuali deleghe e compiti a lui assegnati dal Consiglio, sia pari all’emolumento globale percepito per tali cariche nell'anno 2004, e cioè sia pari alla somma di complessivi € 220.000,00 (duecentoventimila/00) annui, salvo rinuncia del professor Gardin a fronte
      della sostituzione di tutto o parte di tali emolumenti con un piano di stock option da lui accettato;
    </p>
<p>
<b>D2)</b> contestualmente, il Prof. Gardin si impegna ad accettare l’eventuale nomina a Presidente del Consiglio di Amministrazione di AIS ed a svolgere tale carica nell'interesse di detta società sino all'approvazione del Bilancio al 31 Dicembre 2007;
    </p>
<p>
<b>5.</b> Il Prof. Gardin ed Abaco hanno, inoltre, previsto la facoltà di Abaco di poter liberamente trasferire a terze parti gli obblighi e i diritti nascenti in capo ad essa dall'esercizio della put option di cui al paragrafo 4C che precede, sempre che tali terze parti non appalesino una credibilità od una solidità finanziaria significativamente inferiore a quella di
      Abaco e manifestamente inadeguata rispetto agli impegni da assumere.
    </p>
<p>
<b>6) <u>Natura delle pattuizioni parasociali</u></b>
</p>
<p>
      Le pattuizioni parasociali contenute nella Convenzione sono inquadrabili nella fattispecie dell'Art. 122, comma 5, lett. b), lett. c) TUF.
    </p>
<p>
<b>7) <u>Clausola penale</u></b>
</p>
<p>
      Nell’ambito delle pattuizioni di cui al paragrafo 4D che precede, la Convenzione prevede che, laddove Abaco non ritenesse di nominare o mantenere (o rinominare nel caso in cui il Consiglio di Amministrazione dovesse decadere per qualsiasi ragione) nella carica di Presidente, il Prof. Gardin sino al termine summenzionato (i.e. sino all'approvazione del Bilancio al 31 Dicembre
      2007), salvo il caso di giusta causa di revoca, quest’ultimo avrà diritto di ricevere da Abaco, alle scadenze previste nell'atto di nomina, l’ammontare globale dei suoi emolumenti come sopra quantificati (cfr. il paragrafo 4D1 che precede) a titolo di penale, salvo il risarcimento dell’eventuale danno ulteriore.
    </p>
<p>
<b>8)</b> <u><b>Ufficio del Registro delle Imprese</b></u>
</p>
<p>
      Le pattuizioni parasociali risolte e le pattuizioni parasociali di cui alla Convenzione verranno depositate presso il Registro delle Imprese di Milano nei termini di legge.
    </p>
<p>
      Il presente Estratto costituisce una sintesi di tali pattuizioni ai soli fini della pubblicazione di legge. Ad ogni effetto, ha valore esclusivamente il testo integrale delle pattuizioni depositate e comunicate.
    </p>
<p>
      La presente comunicazione viene effettuata dal Prof. Gardin anche in nome e per conto di Abaco. 
    </p>
<p>
      3 dicembre 2005
    </p>
<p>
<strong>[AR.4.05.1]