/b>
</p>
<hr/>
<p align="center">
<b>LOTTOMATICA S.P.A.</b>
</p>
<p align="center">
<b>TYCHE/OLIVETTI</b>
</p>
<p align="left">
       
    </p>
<p>
      A. Società i cui strumenti finanziari sono oggetto del patto.
    </p>
<p>
      Lottomatica S.p.A.<br/>
      Sede legale: Roma, Via di Porta Latina 8<br/>
      Capitale sociale deliberato: Euro 89.381.780<br/>
      Registro Imprese Roma n. 718290<br/>
      Codice fiscale 03977611007<br/>
      Azioni quotate sul Mercato Telematico Azionario gestito da Borsa Italiana S.p.A.
    </p>
<p>
       
    </p>
<p>
<strong>B. Numero delle azioni oggetto del patto.</strong>
</p>
<p>
      Il patto ha ad oggetto n. 27.451.550 azioni ordinarie di Lottomatica S.p.A., pari al 15,6% del capitale con diritto di voto in assemblea ordinaria.
    </p>
<p>
       
    </p>
<p>
<strong>C. Soggetti aderenti al patto.</strong>
</p>
<p>
      I soggetti aderenti al patto sono i seguenti:
    </p>
<blockquote>
<p>
        1. <strong>TYCHE S.p.A.</strong>, C.F. 03285890962, con sede in Milano, Via Montefeltro 6/A.<br/>
        Numero di azioni oggetto del patto: nessuna.
      </p>
<p>
        2. <strong>Olivetti S.p.A.</strong>, C.F. 00488410010, con sede in Ivrea (TO), Via Jervis 77.<br/>
        Numero di azioni oggetto del patto: n. 27.451.550 azioni ordinarie di Lottomatica S.p.A., pari al 15,6% del capitale con diritto di voto in assemblea ordinaria, e pari alla totalità delle azioni oggetto del patto.
      </p>
<p>
        Il patto è stato stipulato da Olivetti S.p.A. anche per conto della sua controllata Olivetti International S.A.. Pertanto, nell'ambito delle azioni oggetto del patto imputate ad Olivetti S.p.A. sono incluse sia tutte le azioni Lottomatica possedute direttamente da Olivetti S.p.A., sia tutte le azioni Lottomatica possedute da Olivetti S.p.A. tramite la sua controllata Olivetti
        International S.A..
      </p>
</blockquote>
<p>
      Nessun soggetto esercita il controllo della società in virtù del patto.
    </p>
<p>
       
    </p>
<p>
<strong>D. Contenuto e durata del patto.</strong>
</p>
<p>
      Il patto è stato stipulato nell'ambito dell'offerta pubblica di acquisto preventiva promossa da TYCHE S.p.A. sulle azioni ordinarie di Lottomatica, di cui al documento di offerta pubblicato in data 7 dicembre 2001 (l' <strong>"Offerta"</strong>).
    </p>
<p>
      Le principali pattuizioni oggetto del patto sono le seguenti:
    </p>
<blockquote>
<p>
        a) TYCHE S.p.A. si è impegnata ad aumentare il prezzo offerto per azione nell'ambito dell'Offerta da Euro 6 a Euro 6,55, restando invariate tutte le altre modalità e condizioni risultanti dal documento di offerta;
      </p>
<p>
        b) a fronte dell'impegno <em>sub</em>a., Olivetti S.p.A. e Olivetti International S.A. (congiuntamente, <strong>"Olivetti"</strong>) si sono impegnate ad apportare all'Offerta, dopo che TYCHE S.p.A. abbia completato la procedura di modifica dell'Offerta di cui all'articolo 43 della Delibera Consob n. 11971/99, n. 27.451.550 azioni ordinarie di Lottomatica S.p.A.,
        pari al 15,6% del capitale con diritto di voto in assemblea ordinaria nonché alla stessa percentuale del capitale sociale di Lottomatica S.p.A., e pari alla totalità delle azioni Lottomatica possedute da Olivetti;
      </p>
<p>
        c) nel caso in cui venissero promosse una o più offerte concorrenti ad un prezzo maggiore di quello aumentato dell'Offerta e TYCHE S.p.A. decidesse di non rilanciare o di non rilanciare ulteriormente, Olivetti potrà ritirare le azioni Lottomatica apportate all'Offerta per venderle, all'ultimo momento possibile, alla migliore offerta concorrente. L'impegno di
        Olivetti oggetto del patto rimarrà peraltro fermo qualora TYCHE S.p.A., a seguito di controfferte o rilanci, proponga un prezzo di acquisto maggiore o uguale a quello dell'eventuale miglior altra offerta;
      </p>
<p>
        d) Olivetti si è impegnata a non porre in essere alcun comportamento che possa, in qualsiasi modo, ostacolare o contrastare la buona riuscita dell'Offerta.
      </p>
</blockquote>
<p>
      Il patto ha la durata necessaria a dare piena esecuzione alle pattuizioni in esso contenute.
    </p>
<p align="left">
       
    </p>
<p align="left">
<strong>E. Ufficio del registro delle imprese presso cui il patto è depositato.</strong>
</p>
<p align="left">
      Il patto oggetto della presente comunicazione verrà depositato presso il registro delle imprese competente nei termini di cui all'art. 122 del D. Lgs. 24.2.1998, n. 58.
    </p>
<p align="center">
      * * * *
    </p>
<p>
      Il presente estratto costituisce una sintesi del patto ai soli fini della pubblicazione di legge. Ad ogni effetto ha valore esclusivamente il testo integrale depositato e comunicato ai sensi di legge.
    </p>
<p>
      2 Gennaio 2002
    </p>
<p>
<b>[LE.2.02.1]