/strong>
</p>
<hr/>
<p>
<strong>Avviso di scioglimento del patto parasociale tra Amplifin S.p.A. e Asset Italia 2 S.r.l. in liquidazione ai sensi degli articoli 129 e 131, comma 4, lett. b) del Regolamento approvato con delibera Consob n. 11971/1999, come successivamente modificato ed integrato (il “Regolamento Emittenti”).</strong><br/>
<br/>
      Ai sensi degli articoli 129 e 131, comma 4, lett. b) del Regolamento Emittenti, si comunica che in data 24 settembre 2020 è cessato anticipatamente il patto parasociale stipulato in data 27 settembre 2017 (la cui scadenza era prevista per il 27 settembre 2020) e in essere tra Amplifin S.p.A. e Asset Italia 2 S.r.l. in liquidazione in riferimento ad Ampliter S.r.l., e quindi,
      indirettamente ad Amplifon S.p.A (il “Patto Parasociale”) per effetto del trasferimento di parte della partecipazione di Asset Italia 2 S.r.l. in liquidazione in Ampliter S.r.l. a soggetti terzi che non sono subentrati nel Patto Parasociale e del recesso in pari data da Ampliter S.r.l. di Asset Italia 2 S.r.l. in liquidazione, per la partecipazione residua di
      quest’ultima.<br/>
<br/>
      Il Patto Parasociale aveva ad oggetto taluni aspetti relativi: (i) alla corporate governance di Ampliter S.r.l., socio di controllo di Amplifon S.p.A., società quest’ultima le cui azioni sono negoziate nel segmento STAR del Mercato Telematico Azionario organizzato e gestito da Borsa Italiana S.p.A. (“Amplifon”) e (ii) indirettamente, alla corporate governance di
      Amplifon (solo per quanto riguarda il diritto di Asset Italia 2 S.r.l. di designare un candidato alla carica di amministratore di Amplifon ed un candidato alla carica di sindaco effettivo di Amplifon), nonché (iii) alla disciplina del trasferimento di partecipazioni nel capitale di Ampliter S.r.l.<br/>
      Della notizia di scioglimento del Patto Parasociale è data pubblicità mediante il deposito dell’avviso, in data 25 settembre 2020, presso il Registro delle Imprese di Milano e mediante pubblicazione dell’avviso di scioglimento del Patto Parasociale sul quotidiano “Italia Oggi” nell’edizione del 26 settembre 2020.<br/>
<br/>
      Il presente avviso è stato altresì pubblicato, in data 25 settembre 2020, sul sito internet di Amplifon S.p.A., sezione Governance (https://corporate.amplifon.com) ed è inoltre disponibile presso il meccanismo di stoccaggio autorizzato eMarket STORAGE all’indirizzo “emarketstorage.com”.<br/>
<br/>
      25 settembre 2020<br/>
<br/>
<strong>[AI.3.20.2]