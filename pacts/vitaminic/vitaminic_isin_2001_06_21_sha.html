/b>
</p>
<hr/>
<p align="center">
       
    </p>
<p>
      Ai sensi dell'art.122 D.Lgs. n.58/98 e degli artt. 127 ss. Delibera Consob n.11971 del 14.05.99 e successive modificazioni, si rende noto per estratto il seguente patto:
    </p>
<p>
      In data 11.06.01, Cap' Antibes - ServiDos de Consultoria LDA (titolare di n.640.368 azioni di Vitaminic S.p.A., pari al 12,083% del capitale della stessa), Fairfield - Comercio e ServiDos LDA (titolare di n.600.000 azioni di Vitaminic S.p.A., pari al 11,321% del capitale della stessa), Kiwi I Venture - ServiDos S.A. (titolare di n.76.000 azioni di Vitaminic S.p.A., pari al 1,434% del
      capitale della stessa), Lucky Ace - ServiDos de Consultoria LDA (titolare di n.228.000 azioni di Vitaminic S.p.A., pari al 4,302% del capitale della stessa), Adriano Marconetto (titolare di n. 562.130 azioni di Vitaminic S.p.A., pari al 10,607% del capitale della stessa), Gianluca Dettori (titolare di n.638.932 azioni di Vitaminic S.p.A., pari al 12,056% del capitale della stessa) e Franco
      Gonella (titolare di n.562.130 azioni di Vitaminic S.p.A., pari al 10,607% del capitale della stessa) e Vitaminic S.p.A. hanno stipulato con gli azionisti della società EurOEkan Multimédia S.A. un contratto relativo all'acquisizione dell'intero capitale sociale della suddetta società (rappresentato da n.1.536.006 azioni) da parte di Vitaminic S.p.A. Tale contratto di
      acquisizione prevede che parte delle azioni della società EurOEkan Multimédia S.A. siano acquistate da Vitaminic S.p.A. contro corresponsione di denaro e parte conferite in natura dagli azionisiti di EurOEkan Multimédia S.A. nel capitale di Vitaminic S.p.A..
    </p>
<p>
      Il corrispettivo fissato è rispettivamente di Euro 1.372.192 per la parte di azioni di EurOEkan Multimédia S.A. da acquistarsi da parte di Vitaminic S.p.A, e di n.250.000 nuove azioni a fronte del conferimento di non meno di 1.200.000 azioni di EurOEkan Multimédia S.A.; il numero definitivo di tali ultime azioni è da determinarsi sulla base della valutazione resa
      dall'esperto nominato ai sensi dell'art. 2343 c.c.. Il prezzo di emissione delle nuove azioni di Vitaminic S.p.A. sarà determinato dal rapporto tra il valore delle azioni di EurOEkan Multimédia S.A. conferite, così come determinato dall'esperto, e le n.250.000 nuove azioni da emettersi, essendo peraltro stato contrattualmente definito tra le parti che qualora tale
      rapporto dia un valore di emissione inferiore a Euro 22 il contratto si intenderà risolto.
    </p>
<p>
      Ai termini di tale contratto, secondo percentuali diversificate e per periodi di tempo variabili da azionista ad azionista, gli azionisti di EurOEkan Multimédia S.A. si sono impegnati a non vendere sul mercato parte delle azioni di Vitaminic S.p.A. di nuova emissione loro spettanti; tali impegni, in ogni caso, sono destinati a scadere progressivamente entro il 12.10.02.
    </p>
<p>
      I sopra menzionati azionisti di Vitaminic S.p.A. si sono impegnati a votare a favore dell'aumento di capitale posto al servizio del conferimento delle azioni di EurOEkan Multimédia S.A.. L'esecuzione dei suddetti patti è prevista in occasione dell'assemblea straordinaria dei soci di Vitaminic S.p.A. che verrà convocata per deliberare in merito alla suesposta
      operazione e si esaurirà in quella sede. Tali patti non comportano l'insorgenza di una posizione di controllo nell'ambito di Vitaminic S.p.A..
    </p>
<p>
      Qualora, in caso di violazione degli obblighi assunti con i suddetti patti, l'obiettivo di tali patti non potesse essere raggiunto, è prevista una penale pari a Euro 2 milioni a carico della parte inadempiente.
    </p>
<p>
      Il contratto sarà depositato al Registro delle Imprese di Torino entro i termini previsti dall'art. 122 del D.Lgs. n.58/98.
    </p>
<p>
      21 Giugno 2001
    </p>
<p>
<b>[VA.1.01.1]