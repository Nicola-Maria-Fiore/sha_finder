/b>
</p>
<hr/>
<p align="center">
<b>TRASPORTI INTERNAZIONALI - AGENZIA MARITTIMA<br/>
         SAVINO DEL BENE S.P.A.</b>
</p>
<p>
        Si rende noto che in data 30 giugno 2003 i soggetti di seguito indicati hanno rinnovato l'accordo parasociale stipulato tra gli stessi in data 18 febbraio 2003 (il "Patto"), il quale era sospensivamente condizionato alla consegna alla società Palio s.p.a., con sede legale in Firenze, Borgo Pinti, 80 ("Palio"), delle azioni ordinarie con diritto di voto di
        Savino del Bene all'esito e per l'effetto dell'offerta pubblica di acquisto volontaria totalitaria che Palio ha promosso nel periodo dal 18 marzo 2003 al 23 aprile 2003 ai sensi e per gli effetti dell'art. 102 e seguenti del D.Lgs. 24 febbraio 1998 n. 58 ("TUF") e dell'art. 37 del Regolamento Consob n. 11971 del 14 maggio 1999 e successive modificazioni
        integrazioni, su n. 27.384.172 azioni ordinarie di Svino del Bene, ad un prezzo di euro 2,50 per azione.
      </p>
<p>
        La predetta condizione si è avverata in data 30 aprile 2003. Infatti, Palio, a seguito della sopra menzionata offerta pubblica di acquisto nonché dell'acquisto sul Mercato Azionario durante il periodo di adesione alla predetta offerta di azioni ordinarie Savino del Bene, ha acquisito la titolarità di n. 25.236.575 azioni ordinarie con diritto di voto di Savino del Bene
        che rappresentano il 68,747% del capitale sociale di Savino del Bene.
      </p>
<p>
        Si precisa che Palio, anche in nome e per conto dei signori Silvano Brandani e Paolo Nocentini, azionisti di Palio nonché soci e rispettivamente Vice Presidente e Consigliere delegato e Presidente di Savino del Bene, ha promosso un'offerta pubblica di acquisto residuale ai sensi e per gli effetti degli articoli 108 e 109 del TUF, il cui periodo di adesione è compreso tra il
        16 giugno 2003 e il 4 luglio 2003, su n. 2.147.597 azioni ordinarie Savino del Bene, pari al 5,850% del capitale sociale di quest'ultima, ad un prezzo di euro 2,50 per azione.
      </p>
<p>
        Si precisa altresì che Palio ha dichiarato di vincolare al Patto tutte le azioni ordinarie Savino del Bene che dovesse detenere all'esito e per l'effetto dell'offerta residuale e a seguito dell'eventuale esercizio del diritto di cui all'art. 111 del TUF.
      </p>
<p>
        Si rende noto che alla data del 30 giugno 2003 il numero complessivo di azioni Savino del Bene apportate alla predetta offerta residuale è pari a n. 183.225. Si precisa infine che sino a tale data le azioni acquistate da Palio sul Mercato Azionario durante il periodo di adesione all'offerta ma al di fuori della stessa sono n. 163.192.
      </p>
<p>
<strong>STRUMENTI FINANZIARI OGGETTO DEL PATTO</strong>
</p>
<p>
        Le azioni ordinarie della società Trasporti Internazionali Agenzia Marittima Savino del Bene s.p.a. (di seguito "Savino del Bene"), con sede legale in Scandicci (FI), via del Botteghino, 24/26, capitale sociale Euro 19.088.862,00 i.v., iscritta nel Registro delle Imprese di Firenze, C.F. e P.IVA n. 03902590482.
      </p>
<p>
<strong>AZIONISTI ADERENTI AL PATTO E NUMERO DI AZIONI SINDACATE</strong>
</p>
<p>
        Nella tabella seguente sono riportati gli azionisti che hanno aderito al Patto (gli "Azionisti Aderenti") e il numero di azioni Savino del Bene vincolate al Patto da ciascuno, comprese le azioni vincolate da Palio all'esito e per effetto dell'offerta pubblica volontaria.
      </p>
<table class="resultTable2">
<tr valign="top">
<td class="resultTD2">
<strong>Azionisti Aderenti</strong>
</td>
<td class="resultTD2">
<strong>N. azioni sindacate</strong>
</td>
<td class="resultTD2">
<strong>Percentuale sul capitale sociale</strong>
</td>
</tr>
<tr valign="top">
<td class="resultTD2">
            Brandani Silvano
          </td>
<td class="resultTD2">
            4.662.589
          </td>
<td class="resultTD2">
            12,701%
          </td>
</tr>
<tr valign="top">
<td class="resultTD2">
            Nocentini Paolo
          </td>
<td class="resultTD2">
            4.662.589
          </td>
<td class="resultTD2">
            12,701%
          </td>
</tr>
<tr valign="top">
<td class="resultTD2">
            Palio s.p.a.
          </td>
<td class="resultTD2">
            25.236.575
          </td>
<td class="resultTD2">
            68,747%
          </td>
</tr>
<tr valign="top">
<td class="resultTD2">
<strong>Totale</strong>
</td>
<td class="resultTD2">
<strong>34.561.753</strong>
</td>
<td class="resultTD2">
<strong>94,149%</strong>
</td>
</tr>
</table>
<p>
<strong>AZIONISTA CHE IN VIRTÙ DEL PATTO ESERCITA IL CONTROLLO DELLA SOCIETÀ</strong>
</p>
<p>
        Per effetto della previsione di un meccanismo di voto capitario nella Direzione del patto, nessuno degli Azionisti Aderenti esercita, in virtù del Patto, il controllo di Savino del Bene ai sensi dell'art. 93 TUF.
      </p>
<p>
<strong>CONTENUTO DEL PATTO</strong>
</p>
<p>
        Il Patto si configura quale "sindacato di voto" in quanto gli Azionisti Aderenti si sono impegnati ad esercitare il diritto di voto nelle assemblee ordinarie e straordinarie di Savino del Bene in conformità alle decisioni preventivamente assunte dalla Direzione del Patto.
      </p>
<p>
<strong>ORGANI DEL PATTO</strong>
</p>
<p>
        Il Patto è diretto da una Direzione composta da tanti membri quanti sono gli Azionisti Aderenti, designati, uno per ciascuno, dagli Azionisti Aderenti medesimi e da un Presidente eletto tra gli stessi. Il Presidente è nominato e revocato dagli Azionisti Aderenti a ciascuno dei quali è attribuito un voto.
      </p>
<p>
        La Direzione si riunisce, anche a mezzo di delegati e previa formale convocazione del Presidente, per esaminare tutte le proposte concernenti materie di competenza dell'assemblea nonché per esaminare e discutere ogni questione di rilievo per Savino del Bene. La Direzione è validamente costituita e delibera con il voto favorevole della maggioranza degli Azionisti Aderenti ai
        quali è attribuito un voto ciascuno. In caso di parità prevale il voto del Presidente della Direzione.
      </p>
<p>
<strong>EFFICACIA</strong>
</p>
<p>
        L'efficacia del Patto, ad eccezione dell'ammissione di nuove adesioni, è sospensivamente ed espressamente condizionata alla consegna a Palio delle azioni ordinarie con diritto di voto di Savino del Bene per effetto dell'offerta pubblica di acquisto volontaria.
      </p>
<p>
<strong>DURATA , RINNOVO E RECESSO</strong>
</p>
<p>
        La durata del Patto è prorogata sino al 31 dicembre 2003. Successivamente gli Azionisti Aderenti possono convenire all'unanimità di rinnovare il Patto con la determinazione di nuove scadenze. Non è prevista la facoltà di recesso.
      </p>
<p>
<strong>ALTRE DISPOSIZIONI</strong>
</p>
<p>
        Eventuali modifiche al presente Patto dovranno essere approvate con il voto favorevole di tanti Azionisti Aderenti che rappresentino più della metà delle azioni vincolate.
      </p>
<p>
<strong>DEPOSITO REGISTRO IMPRESE</strong>
</p>
<p>
        Il Patto è stato depositato presso l'Ufficio del Registro delle Imprese di Firenze in data 26 febbraio 2003. Un addendum al predetto Patto, recante la precisazione del numero di azioni vincolate al Patto all'esito e per l'effetto dell'offerta pubblica di acquisto sulle azioni ordinarie di Savino del Bene è stato depositato presso il predetto Ufficio in data 14
        maggio 2003.
      </p>
<p>
        L'atto di rinnovo del Patto è stato depositato presso l'Ufficio delle Imprese di Firenze in data 30 giugno 2003.
      </p>
<p>
        2 luglio 2003
      </p>
<p>
<b>[SL.2.03.3]